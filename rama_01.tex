\chapter{प्रथमोऽध्यायः  व्यक्तिशक्तिवादविमर्शः}

	पदानां कार्यान्विते शक्तिरिति पक्षं सयुक्तिकं निराकृत्य मणिकारः पदानां व्यक्तौ शक्तिः\footnote{इदं पदमिममर्थं बोधयतु, अस्मात् पदादयमर्थो बोद्धव्यः इति वा ईश्वरेच्छासङ्केतः इति नैयायिकाः,[त. सं.]} उत जातौ इति विचाराय प्रक्रमते~।

	\section{जातिशक्तिवादमाश्रित्य पूर्वपक्षः}

		मीमांसकैः तावत् जातिशक्तिवादः उररीक्रियते
			
		\begin{small}
	
			यत्तु तच्छक्तत्वेन ज्ञातादेव तदर्थबोधः शक्तिभ्रमादपि धीदर्शनात्~। तथा योग्यताद्यन्वयानुपपत्तौ विना पदादुपस्थितिः शक्तिसाध्येति व्यक्ति\footnote{व्यक्तिर्गुणविशेषाश्रयो मूर्तिः (गौ-२-२-६६) व्यज्यत इति व्यक्तिरिन्द्रियग्राह्या इति न सर्वं द्रव्यं व्यक्तिः। यो विशेषगुणानां स्पर्शांतानां गुरुत्वघनत्वद्रवत्वसंस्काराणामव्यापिनः परिणामस्याश्रयो यथा सम्भवम् तद् द्रव्यम् इति तत्र भाष्यम्।}रपि शक्येति~। तन्न~। अन्यलभ्ये शक्तेरकल्पनात्~। अन्यथा तवान्वयेऽपि शक्तिर्लक्षणाद्युच्छेदश्च~। ननु न जातिरर्थः व्यवहाराभावेन व्युत्पत्तेरसिद्धेः~। कारकोपरक्तक्रिया हि व्यवहारगोचरः~। जातिश्च न क्रिया, नित्यत्वात्~। कारकं न कर्त्रादि क्रियायास्तत्रासमवायात्~, परसमवेतक्रियाफलभागित्वाभावात्~, कर्त्रव्यापारानाश्रयत्वात्~, अचेतनत्वात्~, तया सह विभागाभावात्~, क्रियानाधारत्वादिति चेत्~, न, व्यक्तिव्यवहारादेव उक्तन्यायेन जातौ शक्तिग्रहात्~। जातिसविकल्पकाद्यव्यावृत्ततया ज्ञातायां व्यक्तौ क्रियान्वयः~। सविकल्पकञ्चालोचनद्वारा जातिजन्यमिति परम्परया जातेरपि कारकत्वेनान्वयः~। यद्वा न केवलव्यक्तेः कारकत्वम्~। न हि गौर्गच्छतीत्यत्र व्यक्तिमात्रं यातीति कस्यचित्प्रतीतिः~। किन्तु जातिविशिष्टायाः~। तथा चोभयमपि कारकम्~।
		\end{small}	
			\subsection{व्यक्तिशक्तिवादे प्राभाकरेणापादितं दूषणम् }
			
			गवादिपदानां\footnote{गवादिशब्दात् संस्थानरूपाकृतेरपि  बोधस्यानुभविकतया गोत्वादिजातिवत् सापि गवादिपदवाच्ये विशेषणम्~। तस्याश्च  वाच्यविशेषणत्वेऽपि न प्रवृत्तिनिमित्तता साक्षात्संबन्धेन  वाच्यवृत्तित्वाभावात् , अवयवसंयोगरूपायाः  तस्याः सामानाधिकरण्यसंबन्धेनै  गवादौ सत्त्वात्~।  अत्र शक्त्या जात्याकृत्योः एकतरविनिर्मोकेण  अपरभानविरहाल्लाघवाच्चोभयविशिष्टे  गवादिपदस्यैकेव शक्तिः  स्वीक्रियते, शक्यविशेषणभेदेऽपि पुष्पवन्तादिपदवत्  धेन्वादिपदवच्च  शक्तैक्यस्य  दुरपवादत्वात्~।
			
			यत्त्वेकविशिष्टापरावच्छिन्ने  शक्तिरिति ? तदसत्~। विशेष्यविशेषणभावे विनिगमनाविरहात्  गवाद्यंशे सक्षादुभयप्रकारकबोधस्यानुभवसिद्धस्य  दुरपवादत्वाच्च~।

			यत्र केवलाकृतिविशिष्टे  गवादिपदस्य  तात्पर्यं यथा- ”पिष्टकमय्यो गावः” इति न्यायसूत्रे बहुवचनमुपेक्ष्य  ”पदार्थः” इत्येकवचनांतं निर्दिष्टवतो महर्षेरप्यनुमतम् ॥गा-श-वा-वि-कां-१७४ पृ,~।} गोत्वादिजातौ शक्तिः~। यद्यपि 'गामानय' इत्यादिव्यवहारात् गवादिव्यक्तावेव शक्तिः गृह्यते, न तु गोत्वादिजातौ तथापि न व्यक्तौ शक्तिः स्वीकर्तुं शक्यते~। तथाहि - ‘गोपदस्य सकलगोव्यक्तिषु  शक्त्युपगमे श्क्यगोव्यक्तीनामानन्त्येन शक्त्यानन्त्यात् गौरवम्~।

			गोपदस्य यत्किञ्चिद्गोव्यक्तौ शक्त्युपगमे तद्विषयकोपस्थितिं प्रति तद्विषयकशक्तिज्ञानं कारणम् इति  कार्यकारणभावस्य व्यभिचारः\footnote{अनैकान्तिकत्व्ररूपो हेतुदोषः,यथा नित्यः शब्दः अस्पर्शत्वात्(वात्स्या. १-२-५.)एकत्र अव्यवस्था इति वा।}~। गोव्यक्त्यन्तरे शक्तिग्रहाभावेऽपि तदुपस्थितेः जननात्~।

			गोपदस्य मिलितासु सकलगोव्यक्तिषु शक्त्युपगमे ‘गां दद्यात्' इत्यादौ सकलगोव्यक्तिषु दानकर्मतायाः बोधनीयतया तस्याश्च बाधितत्वेन अप्रामाण्यप्रसङ्गः~।	गोपदस्य अन्यतमगोव्यक्तौ शक्त्युपगमे ‘गां दद्यात्' इत्यादिवाक्यात् ‘इयं गौः गोपदशक्या उत अन्या' इति सन्देहोदयेन निर्धारणाभावात्  अप्रवृत्तिप्रसङ्गः~।
	
			गोव्यक्तिसामान्यं गोपदशक्यमित्युपगमे व्यक्तेरशक्यतया प्रतीत्यनुपपत्तिः~। तत्तद्रूपेण सकलगोव्यक्तीनां गोपदशक्यत्वे सर्वेषां तेषां रूपाणां ज्ञातुमशक्यतया शक्तिग्रहानुपपत्तिः~। शक्यतावच्छेदकभेदात् शक्तिभेदाच्च गौरवम्~। अग्रहीतशक्तिकतया अज्ञातरूपावच्छिन्नासु गोव्यक्तिषु गोशब्दव्यवहाराभावप्रसङ्गश्च~।

			गोत्वोपलक्षितानां धानकर्मव्यक्तीनां धेनुपदशक्यत्वमिव गोत्वोपलक्षितानां सकलव्यक्तीनां गोपदशक्यत्वमित्युपगमस्तु न सम्भवति, गोपदशक्यव्यक्तिषु गोत्वस्य उपलक्षणत्वायोगात्~। यतो हि रूपान्तरेण विज्ञातमन्येन रुपेण उपलक्ष्यत इति नियमः~। यथा उत्तृणत्वादिना विज्ञातो गृहविशेषः काकवत्वेन उपलक्ष्यते~। गोव्यक्तिस्तु  गोत्वादन्येन सास्नादिमत्वादिना न हि पूर्वं विज्ञायते~। गोपदश्रवणेन ‘गौः' इत्येव प्रतीतेः~। किञ्च मद्विशिष्टे कार्यान्वयः तद्विशेषणम्, मदन्यविशिष्टे कार्यान्वयः तदुलक्षणमिति लक्षणानुसारं गोत्वस्य नोपलक्षणत्वम्~। ‘गां पश्य' इत्यादौ गोत्वविशिष्टे दर्शनादिकार्यस्य अन्वयात्~। अपि तु विशेषणत्वमेव~। उपलक्षणत्वन्तु ‘अयं वायसी देवदत्तशब्दवाच्य' इत्यादौ वाससः सम्भवति~। वासोविशिष्टे देवदत्तशब्दवाच्यत्वस्य अनन्वयात्~, वाससि तद्बाधात्~। 

			गोत्वविशिष्टानां व्यक्तीनां गोपदशक्यत्वम्\footnote{विषयता संबन्धेन शक्त्याश्रयत्वम्~। यथा गवादेरर्थस्य गोपदशक्यत्वम्~। [न्या. बो.४. पृ.१९].}~, शक्यतावच्छेदकस्य गोत्वस्यैक्यात् सकलगोव्यक्तिनिष्ठशक्तेरैक्यं निर्वहति इत्यपि न सम्भवति~। 

			दण्डनिष्ठायां घटकारणतायाम् अवच्छेदकीभूतस्यापि दण्डत्वस्य अकारणत्वमिव गोव्यक्तिनिष्ठायां गोपदशक्यतायाम् अवच्छेदकस्य गोत्वस्य अशक्यत्वेन गोपदजन्यशाब्दबोधे तस्य प्रकारतया भानानुपत्तेः~। तत्प्रकारकशाब्दबोधे वृत्तिग्रहाधीनतदुपस्थितेः हेतुत्वात्~। गोव्यक्तिषु गोपदशक्तेः  ऐक्यानुपपत्तेश्च~। शक्यस्यैव शक्यानुगमकत्वनियमेन शक्यत्वे सति शक्यतावच्छेदकं यत् तदैक्यस्यैव शक्त्यैक्यप्रयोजकत्वात्~। 

			यथा धेनुपदस्य शक्यानां धानकर्मकव्यक्तिविशेषाणाम् अनुगमकं  गोत्वम्~, अशक्यमपि (शक्यतावच्चेदकम्) शक्यैक्यप्रयोजकमित्युपगतं गुरुमते तथा गोपदस्य शक्यानां गोव्यक्तीनां अनुगमकं गोत्वम् अशक्यं सदपि शक्त्यैक्यं प्रयोजयति~। शाब्दबोधे प्रकारतया गोत्वस्य भानं तु गोपदशक्तिग्रहप्रयोज्यगोत्वप्रकारकसंस्कारसहकृतात् गोपदात् सम्भवति इत्यपि न युक्तम्~। 

			यतो हि धेनुपदशक्यानां धानकर्मव्यक्तिविशेषाणाम् अनुगमकस्य गोत्वस्य शक्यत्वं न सम्भवति, अतिप्रसक्तत्वात्~। धेनुपदशक्यत्वाभाववति वृषभेऽपि गोत्वस्य सत्वात्~। गोपदशक्यानां गोव्यक्तीनां तु अनुगमकं गोत्वम् अनतिप्रसक्ततया शक्यं भवेदेव~। तथा च आवश्यकत्वात् लाघवाय गोत्वस्यैव शक्यत्वं न तु गोव्यक्तीनामिति~।

			अस्तु गोत्वमपि शक्यम्~। तथा च गोत्वविशिष्टं गोपदशक्यम् उपगन्तव्यम्~। न तु गोत्वमात्रं गोत्वविशिष्टे गोशब्दव्यवहारात्, गोशब्दश्रवणेन गोत्वविशिष्टस्य उपस्थितेश्च इति न युक्तम्~।

			विशेष्यभेदेन विशिष्टानां भेदात् विशेष्यीभूतव्यक्तीनामानन्त्येन विशिष्टानामानन्त्यात् विशिष्टस्य शक्यत्वे शक्त्यानन्त्यस्य तादवस्थ्यात्~।

			विशिष्टानां भेदेऽपि यावद्विशिष्टनिष्ठावच्छेद्यायाः ऐक्यं सम्भवति, अवच्छेदकैक्यस्य अवच्छेद्यैक्य प्रयोजकत्वात्~। अवच्छेदकस्य च विशेषणीभूत गोत्वादिजातेरैक्यात् इति न शक्त्यानन्त्यम् इति न च वाच्यम्~।

			व्यक्तौ जातेर्विशेषणत्वेन 'नागृहीतविशेषणाबुद्धिः विशेष्यमुपसङ्क्रामत' इति न्यायेन जातेः वाच्यतायाः अवश्यमुपगन्तव्यतया न व्यक्तेः वाच्यत्वं गौरवात्~।

			जातौ व्यक्तिः विशेषणम्~। गोत्वे गवेतरावृत्तित्वे सति सकलगोवृत्तित्वस्य विशेषणत्वात्~, तस्य च व्यक्तिघटितत्वात्~। तथा च नागृहीतविशेषणन्यायेन व्यक्तेरपि वाच्यत्वं सिध्यति इति न युज्यते~। जातेः स्वत एव व्यावृत्तत्वेन तत्र व्यक्तेः विशेषणत्वाभावात्~। अन्यथा जातिव्यक्त्योः ज्ञप्तौ अन्योन्याश्रयप्रसङ्गात्~। स्वतो व्यावृत्तत्वञ्च स्वाश्रयवत् स्वस्मिन् व्यावृत्तधीजनकस्वभाववत्वं, भवन्मते(नैयायिकमते) अन्त्यविशेषवत्~। जातेः स्वतो व्यावृत्तत्वानभ्युपगमे तद्व्यावर्तकस्य उपाधेः पुनरन्यो व्यावर्तकः, तस्यापि अन्य इत्येवम् अनवस्थाप्रसङ्गः इति~।

			जातेः स्वतो व्यावृत्तत्वेऽपि तत्र व्यक्तेः विशेषणतया भानमावश्यकम्~। अन्यथा तन्मात्रावगाहिनो व्यक्त्यनवगाहिनो ज्ञानस्य निर्विकल्पकतया जातौ शक्तिग्रहानुपपत्तिप्रसङ्गः~। तथा च नागृहीतविशेषणन्यायेन व्यक्तेरपि वाच्यत्वम् आवश्यकमिति न युज्यते~। जातिव्यक्त्योः द्वयोः वाच्यत्वे गौरवेण जातिमात्रस्य वाच्यत्वात्~। तथा च जातिमात्रं पदार्थः न तु व्यक्तिरपि~।

			\begin{small}	

				तत्र प्राभाकराः\footnote{मीमांसकैकदेशिनः, गुरवः इत्यपराभिधेयम्~।} – यद्यप्यानयनादिव्यवहारादव्यक्तावेव शक्तिरुचिता तथाप्यानन्त्यव्यभिचाराभ्यां तत्र न शक्तिग्रहः~। समुच्चये\footnote{विरोधानवगाही कोटिद्वयसामानाधिकरण्यावगाही च निश्चयः~।}न शक्यत्वे गां दद्यादित्यादौ सर्वोपादानासामर्थ्यम्~। एकस्य शक्यत्वेऽनध्यवसायः~। न च गोव्यक्तिमात्रमर्थः~। मात्रशब्दस्य सर्वार्थत्वे उक्तदोषात्~। सामान्यार्थत्वे व्यक्तेरप्रतीतेः~। नानार्थत्वे च सर्वासां प्रत्येकं ज्ञातुमशक्यत्वं, शक्तौ शक्ये च गौरवम्~, अपूर्वगवि\footnote{अपूर्वगवि व्यवहाराभावश्च इति तत्र तेन रूपेण शक्तेरगृहीतत्वाद्व्यवहाराभावप्रसङ्ग इत्यर्थः, एतच्च समासान्तविधिरनित्य इति साधु इति मणिव्याख्याने~।} व्यवहाराभावश्च~। नापि गोत्वेनोपलक्षिता व्यक्तिः शक्या, धेनु\footnote{’धेनुः सद्यः प्रसूतिका’ इति चामरः। सद्यः प्रसूतवती सवत्सा गौरिति भावः~।}पदवत्~। अतो न शक्त्यानन्त्यं, न व्यभिचारः, न सर्वासङ्ग्रहः, न नानार्थत्वं, गोत्वेन तासामैक्यादिति वाच्यम्~। रूपान्तरेणविज्ञातमन्येन रूपेण हि उपलक्ष्यते यथा काकेन गृहविशेषो गोत्वेन धानकर्मव्यक्तिविशेषः\footnote{दोहनकार्यसमर्थागौरिति भावः।} स्वतोविलक्षणः~। न तु काकाद्याकारेणैव तत्प्रतीतिः~। न च व्यक्तीनां जातिं विना रूपान्तरमेकमस्ति ज्ञायते वा~। गोपदाद्गौरित्येव प्रतीतेः~। गोत्वविशिष्टे च कार्यान्वयाद्गोत्वं विशेषणं, नोपलक्षणम्~। तदन्येन कार्यान्वये उपलक्षणम्\footnote{व्यावर्तकमित्यर्थः, कार्यान्वयिविशेषणं तदन्वयि उपलक्षणम् इति लक्षणमत्र विवक्षितम्~।}~। यथायं वासस्वी देवदत्तशब्दवाच्य इत्यत्र वासः~। न च गोत्वैकत्वेन व्यक्तीनामैक्यं क्रियते, अशक्यत्वात्~। नापि ज्ञाप्यते, असत्त्वात्~। न च तदेकत्वमेव व्यक्तेरेकत्वम्~, असम्भवात्~। नापि व्यक्तिः शक्या गोत्वमवच्छेदकं कारणत्वे दण्डत्ववत्~, एवं हि गोपदात् न गोत्वविशिष्टबुद्धिः स्यात्~। शक्तिग्रहाहितसंस्कारसचिवात् गोपदादेव धेनुपदादिव गोत्वविशिष्टज्ञानम्~। तदुद्बोधश्च तद्वदेव~। परम्परासम्बन्धादिति चेत्~, न तत्र हि धानकर्मव्यक्तिविशेषस्यावश्यशक्यवेऽनुगमाय गोत्वमवच्छेदकमात्रं न तु वैपरीत्यं, गोत्वस्य वृषभेऽपि सत्त्वात्~। इह तु व्यक्तिरप्रसक्तेति जातिविशिष्टैव सा शक्या स्यात्~। वस्तुतस्तु जातेः शक्योपलक्षणत्वे शक्त्यवच्छेदकत्वे वावश्यकत्वात् लाघवाच्च जातिरेव शक्या स्यात्~, न तु व्यक्तिः~। धेनुपदे तु गोत्वं न तथा अतिप्रसङ्गात्~। अस्तु तर्हि जातिविशिष्टं शक्यं स्वव्यवहारेण च स्वहेतुतया जातिविशिष्टज्ञानस्यानुमितत्वादिति चेत्~, न विशेष्यभेदाद्विशिष्टानामनन्तत्वेन व्यक्तिवाच्यत्वे उक्तदोषग्रासात्~। विशेषण\footnote{विद्यमानं सत् व्यावर्तकम् , साक्षात्कार्यान्वयि इति यावत्~।}स्यैक्येन विशिष्टानामैक्यस्योपलक्षणपक्षवद्दूष्यत्वात्~। तस्माद्व्यक्तेरपदार्थत्वे जातिरेव पदार्थः~।

				वस्तुतस्तु व्यक्तौ जातिरनुगमिका विशेषिका चावश्यं वाच्येति नागृहीतविशेषणन्यायेन सैव वाच्या~। अथ जातावपि व्यक्तिरेव विशेषः, धर्मान्तराभावात्~। गवेतरवृत्तित्वे सति सकलगोवृत्तित्वादेरुपाधेरपि व्यक्तिघटितत्वात्~। नागृहीतविशेषणन्यायो व्यक्तावपीत्युभयमपि वाच्यमिति न~। जातेः स्वत एव व्यावृत्तत्वात्~। अन्यथा जातिव्यक्त्योर्वाव्यत्तत्वज्ञानादन्योन्याश्रयः~। स्वतोव्यावृत्तत्वञ्च न स्वयमेव स्वव्यावर्तकत्वं स्वस्मिन् स्वावृत्तेः~। नापि व्यावर्तकं विनैव व्यावृत्तत्वम्~, असम्भवात्~। किन्तु स्वाश्रयवत्स्वात्मनि व्यावृत्तधीजनकस्वभावत्वं परेषामन्त्यविशेषवत्~। व्यावर्तकधर्मेऽपि धर्मान्तरादेव व्यवृत्तबुद्धावनवस्था स्यात्~। अत एव किञ्चिद्धि वस्तु स्वत एव विलक्षणमित्याहुः~। अस्तु वा व्यक्त्या व्यावृत्ततया बोधिता जातिरेव पदार्थो लाघवात् न तु वैपरीत्यमुभयं वा गौरवात्~। 
			\end{small}

			\subsubsection{ज्ञानशक्तिवादे व्यक्तिशक्तिनिराकरणम्}

				ज्ञानशक्तिवादे पदस्य यद्विषयकज्ञानजननशक्तिः तत् शक्यम्~। तथा च गोपदस्य गोव्यक्तिगोत्वजातिएतदुभयविषयकबोधजननशक्तिमत्वात् तदुभयं शक्यम्~। तथा च व्यक्तिशक्तिसिद्धिरिति न च वाच्यम्~। यद्विषयतानिरूपितशक्तिविषयता शाब्दबोधजनकतावच्छेदिका तस्यैव शक्यत्वोपगमात्~। जातिविषयतायाः जनकतावच्छेदककोटिप्रविष्टतया जातेः शक्यत्वसम्भवेऽपि व्यक्तिविषयतयाः लाघवात् जनकतावच्छेदककोटौ अप्रवेशेन व्यक्तेः अशक्यत्वात्~। शक्तिविषयतानियतविषयताशालित्वमेव शक्यत्वं भवतु, लाघवात्~। तथा च व्यक्तेः  शक्यत्वं सिध्यतीति न वाच्यम्~। तथा सति मिति-मातॄणामपि शक्यत्वापत्तेः~।

				\begin{small}
				
					ननु ज्ञाने शक्तिः\footnote{यत्तु ज्ञाने पदानां शक्तिः, नत्वर्थे तथा च तज्ञानशक्तत्वं तद्वाचकत्वं  तच्च तद्विषयकशाब्दधीजनकतावच्छेदकधर्मवत्वम् , स च धर्मो वह्न्यादिनिष्ठदाहाद्यनुकूलशक्तिवत्  पदार्थान्तरमेव~। लाक्षणिकं च नानुभावकमेवेति न तत्र शक्तिः ॥
					
					घटादिपदस्य मितिमातृविषयकधीजनकत्वेऽपि न तद्वाचकत्वं तद्विषयकत्वावच्छिन्नज्ञानशक्तपदस्यैव  तद्वाचकत्वात् , मितिमातृविषयकत्वेन च ज्ञानस्य न  किञ्चित्पदशक्यताज्ञानसामान्यसामग्र्या एव मितिमातृभासकतया  पदान्तरस्य च तदर्थभासकतया  तद्विषयकत्वस्य  तत्पदजन्यतावच्छेदकत्वे  मानाभावात्~। ग-श-वा-सा,कां, पृ,सं,१२-१३.} शक्यत्वात्~। तथा च यस्य ज्ञाने शक्तिस्तच्छक्यं जातिव्यक्तिज्ञाने च शक्तिरिति जातिवत् व्यक्तिरपि शक्येति चेत् न~। यद्विषयतया हि ज्ञाता ज्ञाने शक्तिरुपयुज्यते तत् शक्तिज्ञाने विषयतया शक्यतावच्छेदकम्~। शक्यं जातिज्ञानञ्च तथेति जातिरेव शक्या न तु व्यक्तिज्ञानत्वमप्यवच्छेदकं गौरवात्~। न च शक्यज्ञाने नियतविषयत्वमेव शक्यत्वं व्यवहारानुमितशक्यानुभवविषयाणामन्वये तत्सम्बन्धिमितिमातॄणामपि शक्यतापत्तेः~। 					
				\end{small}	

		\subsection{जातिशक्तिवादे व्यक्तिभानानुपपत्तेः समाधानम्}

			\begin{small}
	
				अन्ये तु जातिशक्तमे\footnote{शक्तिमत्; तच्च निरूपकता संबन्धेन शक्तिमत्; यथा घटपटादिपदम् कम्बुग्रीवादिमदर्थे शक्तम्। न्या-बो-४पृ-१९.}व पदं जातिव्यक्त्योः स्मारकमनुभावकञ्चेति व्यक्तेरपि शाब्दत्वम्~। न च वृत्तिं विनान्वयानुभवेऽप्रवेशान्न व्यक्तेः शाब्दत्वं, वृत्तिं विनापि एकवित्तिवेद्यत्वनियमेन जातिशक्तादेव व्यक्तेरनुभवात्~। अन्यथा जात्यन्वयोऽपि न स्यात्~। व्यक्तिं विनापि जातेरननुभवात्~। अत एव जातिशक्तिरेव व्यक्तिं बोधयतीति गुरवः~। किञ्च शक्त्योपस्थापितस्यान्वयानुभवं प्रति पदानां कारणत्वम्~। अतो जातिवदुपस्थापिताया व्यक्तेरनुभवः पदात्~। न तु तत्तच्छक्त्योपस्थापितस्य, गौरवात्~। न चैवमशक्यपरत्वे लक्षणा~। यथा ह्यन्यत एव ज्ञानान्न शक्तिस्तथा लक्षणापि न~। तत् किमशक्येऽपि मुख्यः प्रयोगः~। सत्यम्~। शक्त्या साक्षादुपस्थित एव तस्य मुख्यत्वात्~। स्वशक्त्येति त्वधिकम्~। वस्तुतस्तु जातिशक्तादेव व्यक्तिधीसम्भवान्न व्यक्तौ शक्तिः~। यदि च ततो न तद्धीस्तदा तत्र शक्तिरेव स्यात्~। अन्यथा तद्धीर्न स्यादेव~। 
			\end{small}

			\subsubsection{प्राभाकरोक्तसमाधानम्}
				
				व्यक्तेः अपदार्थत्वे व्यक्तिबोधानुपपत्तिः~। तद्विषयकशाब्दबोधे तद्विषयकशक्तिज्ञानस्य हेतुत्वात् इति न च चिन्तनीयम्~। जातिविशिष्टव्यक्तिविषयकशाब्दबोधं प्रति जातिशक्तिज्ञानं कार्यकारणभावस्वीकारात् जातिशक्तिज्ञानेन व्यक्तिशक्तिज्ञानं विनापि व्यक्तिबोध उपपद्यते~। यथा न्यायमते व्यक्तिशक्तिज्ञानेन संसर्गबोधः~। यद्वा जातिविषयकबोधं प्रति जातिशक्तिज्ञानं कारणं, व्यक्तिविषयकबोधं प्रति जातिशक्तपदं कारणम्~। यथा न्यायमते अन्वये अशक्तमपि गोपदं स्वार्थस्य अन्वयं बोधयति तथा मन्मते व्यक्तौ अशक्तमपि गोपदं स्वार्थस्य आश्रयं बोधयति~। अथवा जातिविषयकबोधे जातिशक्तिज्ञानं कारणं, व्यक्तिबोधं प्रति जातिज्ञानं कारणम्~। जातिव्यक्त्योः एकवित्तिवेद्यत्वनियमात्~। तथा हि यो येन विना न भासते तद्धीहेतुस्तम् अवबोधयति~। यथा ज्ञानं विषयं विना न भासते अतः ज्ञानधीहेतुः विषयं घटादिकम् अवभासयति~। यथा न्यायमते क्षित्यङ्कुरादिकारणीभूतस्य ज्ञानादेः साधकमनुमानमेव तस्य नित्यत्वं साधयति~। तथा जातिभासकसामग्री व्यक्तिमपि अवबोधयति व्यक्त्या विना जातेः अभानात्~।

				व्यक्तिज्ञानस्य जातिज्ञानहेतुकत्वे संविद्भेदात् तुल्यवित्तिवेद्यत्वानुपपत्तिः~। अहेतुकत्वे जातिहेतुकत्वे च नित्यप्रसङ्ग इति न च वाच्यम्~। व्यक्तिज्ञानं प्रति जातिव्यक्तेः कारणत्वोपयोगमात्~।

				जातिधीहेतुः व्यक्तिभासकः इति न सम्भवति~। जातिम् अविषयीकृत्य प्रत्यक्षादिना व्यक्तिज्ञानोत्पादात् व्यक्तिधीसामग्र्याः जातिज्ञानसामग्रितो भिन्नत्वात्~। जातिविशिष्टव्यक्तिभानं तु उभयज्ञापकसामग्रीद्वयसमाजात् आर्थम् इति न च वाच्यम्~। जातिव्यक्त्योः  प्रात्यक्षिकबोधे सामग्रीद्व्यस्य पृथक् अन्वयव्यतिरेकग्रहात् जातिप्रत्यक्षहेतुः व्यक्तिप्रत्यक्षजनक इति नियमासम्भवेऽपि तयोः शाब्दबोधे पृथक् सामग्रीद्वयं निर्युक्तिकत्वात् नाङ्गीक्रियते~। तथा च जातिशाब्दबोधजनिका जातिशक्तिज्ञानादिसामग्र्येव व्यक्तिबोधजनिका नान्यसामग्री~।

				\begin{small}

					कुतस्तर्हि व्यक्तिधीः~। जातिशक्तादेव कथमन्यशक्तादन्यधीः~। स्वभावात्~। तत्स्वभावत्वमेव व्यक्तिशक्तिं विना न निर्वहतीति चेत् न~। गोपदं हि नियमतो जातिव्यक्ती बोधयति~। तत्रास्य जातिशक्तिधीरेव सहकारिणी कल्प्यते लाघवादावश्यकत्वाच्च~। न तु व्यक्तिशक्तिधीरपि गौरवात्~। जातिशक्तिज्ञाने सति तां विना व्यक्तिबोधे विलम्बाभावात्~। यथा तव पदार्थशक्तादेवान्वयधीः~। यद्वा जातिशक्तमेव पदं व्यक्तिं बोधयति~। अशक्यत्वेऽपि जात्याश्रयत्वमेव नियामकं, यथा अशक्यमपि स्वार्थान्वयं बोधयति~। तत्र प्रयोजकत्वेन क्लृप्ता शक्तिरेवास्तु~। जात्याश्रयत्वस्य तथात्वकल्पने गौरवादिति चेत् न~। अन्यलभ्यस्यापदार्थत्वात्~। अन्यथा अन्वयोऽपि शक्यः स्यात्~, लक्षणाद्युच्छेदश्च~। अथवा जातिशक्तिज्ञानाज्जातिधीर्भवन्ती व्यक्तिमपि गोचरयति~। व्यक्तिं विना जातेरभावात्~। यो येन विना न भासते तद्धीहेतुस्तमवबोधयति~। यथा ज्ञानधीहेतुस्तद्विषयम्~। यथा वा तवाधिकरणसिद्धान्तो ज्ञानादिनित्यत्वम्~। अन्यथा पदं जातिमपि न बोधयेत्~, केवलायाः अप्रतीतेः~। तथा च जातिशक्तिकल्पनावैयर्थ्यम्~। तस्मात् जातिज्ञानार्थं क्लृप्ताशक्तिर्व्यक्तिमपि बोधयति, एकवित्तिवेद्यत्वनियमात्~। एतेनैकवित्तिवेद्यतैव व्यक्तिशक्तिं विना न स्यात् ज्ञापकाभावात्~। न हि व्यक्तिज्ञानमहेतुकं जातिहेतुकं वा, सदातनत्वप्रसङ्गात्~। नापि जातिधीहेतुकं, संविद्भेदापत्तेरिति निरस्तम्~। जातिशक्तेरेव व्यक्तिज्ञापकत्वात्~। 

					ननु जातिं विना प्रत्यक्षादिना व्यक्तिज्ञानादन्यैव व्यक्तिधीसामग्री~। जातिविशिष्टज्ञानञ्चोभयज्ञापकसामग्रीद्वयसमाजादार्थम्~। अत एव व्यक्तिं विना जातेरस्मरणेन जातिस्मरणस्य व्यक्तिविषयत्वनियमात् जातिज्ञापकमात्रमेव व्यक्तिज्ञापकं कल्प्यते~। सामान्यकल्पनायां बाधकाभावादिति परास्तम्~। जातिं विनापि व्यक्तिस्मरणात्तत्रान्यैव सामग्री~। जातिविशिष्टस्मरणञ्चोभयांशस्मारकसमाजादिति~।

					अत्र ब्रूमः~। जातिव्यक्तिप्रत्यक्षादिबोधो तथैव सामग्रीद्वयस्य पृथगन्वयव्यतिरेकग्रहात्~। शाब्दे तु व्यक्तिबोधे जातिशक्तिज्ञानमेव हेतुर्लाघवात् न सामग्र्यन्तरम्~। तत्सत्त्वे तेन विना विलम्बाभावात्~। एवञ्च जातिशक्तत्वेन ज्ञातं पदं जातिविशिष्टस्य स्मारकमनुभावकञ्च~।
				\end{small}

			\subsubsection{कुब्जशक्तिवादेन समाधानम्}

				गोपदात्जातिव्यक्त्युभयविषयकबोधजनात् तदुभयत्र गोपदस्य शक्तिरस्ति~। किन्तु जात्यंशे सा शक्तिः ज्ञाता उपयुज्यते, व्यक्त्यंशे स्वरूपसती उपयुज्यते~। अयमेय कुब्जशक्तिवादः~। नैयायिकेनापि अन्वयांशे कुब्जशक्तिः स्वीक्रियते~। इत्थञ्च व्यक्तेः शक्यत्वेऽपि वाच्यत्वं नास्ति, यतो हि ज्ञातशक्तिमच्छब्दजनितज्ञानविषयत्वरूपं वाच्यत्वम्~।

				शब्दजन्यज्ञानविषयत्वेन लाघवाद् अस्तु वाच्यत्वं, तथा च व्यक्तेरपि वाच्यत्वं       सिध्यतीति न वाच्यम्~। तथा सति लाक्षणिकगङ्गादिपदेरपि वाच्यत्वप्रसङ्गात्~। 

				\begin{small}

					एवञ्च  जातिव्यक्तिज्ञानजनकत्वादुभयत्रापि शद्बशक्तिः~। जात्यंशे सा ज्ञाता व्यक्त्यंशे स्वरूपसती हेतुर्लाघवादिति कुब्जशक्तिवादः~। एवञ्च सैव तदैव तेनैव ज्ञाता अज्ञाता च वाचिका अवाचिका वेत्यत्र जातिव्यक्त्यवच्छेदकभेदेनाविरोधः~। त्वयाप्यन्वये कुब्जशक्तिस्वीकारात्~। व्यक्तेः शक्यत्वेऽपि ज्ञातशक्तिशब्दजनितज्ञानविषयत्वलक्षणं वाच्यत्वं नास्ति~। न चैवं परिभाषा~। शब्दजन्यज्ञानविषयत्वेन वाच्यत्वे लाक्षणिकादेरपि वाच्यत्वापत्तेः~। व्यक्तेः शक्यत्वेऽपि व्यक्तिशक्तिज्ञानं न कारणम्~। व्यक्तिशक्तिज्ञानत्वं नावच्छेदकमिति लाघवम्~।
				\end{small}



			\subsubsection{श्रीकरोक्तसमाधानम्}
			
				'गौः गच्छति' इत्यादौ व्यक्तेः अनुभवः औपादानिकः, जात्यनुभवः शाब्दः~। यद्यपि जातिव्यक्त्योः एकोऽनुभवः जायते~। तथापि तत्र जातिभाने पदं प्रयोजकं व्यक्तिभाने जातिः प्रयोजिका~। जातेः व्यक्त्यनुभावकत्वमेव उपादानार्थः~।

				गोव्यक्तेः गमनादिक्रियया आश्रयतासम्बन्धेन अन्वयः, गोत्वस्य तु अवच्छेदकतया यथा 'अरुणया पिङ्गाक्ष्या एकहायन्या गवा सोमं क्रीणाति' इत्यत्र गोः करणत्वेन क्रयणक्रियान्वयः आरुण्यस्य अवच्छेदकतया तदन्वयः~। 
	
				\begin{small}
					
					श्रीकरस्तु केवलजातिव्यक्त्योरकारकत्वात् क्रियान्वयो व्यक्तेराश्रयतया जातेरवच्छेदकतया आरुण्यादिवत्~। एवञ्च जातिशक्तपदात् जातेरनुभवः शाब्दः व्यक्तेरौपादानिकः अशक्यत्वादिति~। 
	
					ननु पदजातिभ्यामप्येको जातिव्यक्त्यनुभवः क्रियते, तत्र जात्यंशे पदस्य व्यक्त्यंशे जातेरनुभावकत्वम्~, अयमेव उपादानार्थ इति चेत्~, 

					ननु पदजातिभ्यामप्येको जातिव्यक्त्यनुभवः क्रियते, तत्र जात्यंशे पदस्य व्यक्त्यंशे जातेरनुभावकत्वम्~, अयमेव उपादानार्थ इति चेत्~, 
				\end{small}

			\subsubsection{भाट्टसम्मतं समाधानम्}
				
				गवादिपदात् जातिमात्रलाभः, व्यक्तिलाभस्तु आक्षेपात् इति भाट्टमतमत्र विचार्यते~। ननु गोपदात् गोत्वस्मरणे जाते ततः आक्षेपात् उत्पद्यमाने व्यक्तिज्ञाने व्यक्तिः व्यक्तित्वेन भासते उत गोत्वेन रूपान्तरेण~। न तावत् व्यक्तित्वेन नापि रूपान्तरेण~। 'गाम् आनय' इत्यादिशब्दप्रयोगोत्तरं गोत्वस्यैव प्रतीतेः तयोरप्रतीतेः~। नापि गोत्वेन व्यक्तेर्भानं भवितुमर्हति~। तथा सति आक्षेप्ये गोत्वविशिष्टे अन्तर्गततया गोत्वस्य आक्षेपकत्वसम्भवात् इति चेत् न~। गोत्वेन रूपेण व्यक्तेः आक्षेप्यत्वेऽपि गोत्वांशस्य नाक्षेप्यत्वम्~, अपि तु विशेष्यभूतव्यक्तिमात्रस्य आक्षेप्यत्वम्~। तथा च गोत्वं व्यक्त्याश्रितं जातित्वात् इत्यनुमानं फलति~। अत्र हेतोः पक्षधर्मताबलात् गोत्वाश्रयव्यक्तिः सिध्यति~। अथवा अर्थापत्या व्यक्तिः सिध्यति~। यथा हि दिवा अभुञ्जानत्वे सति पीनत्वस्य रात्रिभोजनमन्तरा अनुपपद्यमानतया देवदत्तस्य रात्रिभोजनं अर्थापत्त्या कल्प्यते तथैव व्यक्तिमन्तरा गोत्वादिजातेः अनुपपद्यमानतया व्यक्तिः कल्प्यते इति~। 

				\begin{small}

					भाट्टमते तु जातिरेव शक्या लाघवात्~। व्यक्तिस्त्वाक्षेपलभ्या~।
	
					नन्वाक्षेपाद्व्यक्तिधीः व्यक्तित्वेन न वा रूपान्तरेण गौरित्येव प्रतीतेः, नापि गोत्वेन गोत्वस्य गोत्वविशिष्टाभेदेन आक्षेपाभावादिति चेन्न, विशेषणविशेष्ययोः भेदेन अनुमानाविरोधात्~।  अत एव गोत्वं व्यक्त्याश्रितं जातित्वादिति पक्षधर्मताबलात् गोत्वाश्रयव्यक्तिसिद्धिः~। अर्थापत्तेर्वा तत्सिद्धिः~। ननु व्यक्त्या विना किमनुपपन्नं, व्यक्तिं विनापि गोत्वस्य तद्बुद्धेश्च सिद्धेः कथमर्थापत्तिरिति चेन्न~। व्यापकं विना व्याप्यस्यासिद्धेः~।

					भाट्टमते तु जातिरेव शक्या लाघवात्~। व्यक्तिस्त्वाक्षेपलभ्या~। 

					नन्वाक्षेपाद्व्यक्तिधीर्न गोत्वेन गोत्वस्य गोत्वविशिष्टाभेदेनाक्षेपाभावादिति चेन्न~। विशेषणविशेष्ययोर्भेदेनानुमानविरोधात्~। अत एव गोत्वं व्यक्त्याश्रितं जातित्वादिति पक्षधर्मताबलात् गोत्वाश्रयव्यक्तिसिद्धिः~। अर्थापत्तेर्वा तत्सिद्धिः~। ननु व्यक्त्या विना किमनुपपन्नं, व्यक्तिं विनापि गोत्वस्य तद्बुद्धेश्च सिद्धेः कथमर्थापत्तिरिति चेन्न~। व्यापकं विना व्याप्यस्यासिद्धेः~। 
				\end{small}

			\subsubsection{मण्डनोक्तं समाधानम्} 

				मण्डनप्रभृतयः गोशब्दस्य जातौ शक्तिः व्यक्तौ लक्षणा~। इत्थञ्च व्यक्तेःपदार्थत्वात् विभक्त्यर्थसङ्ख्याकर्मत्वादिना अन्वय उपपद्यते~। ” गौः नष्टा, गौरुत्पन्ना ” इत्यादिव्यवहारदर्शनात्, जातौ उत्पादविनाशयोः अन्वयानुपपत्त्या व्यक्तौ लक्षणा स्वीकर्तव्या इति वदन्ति~। 

				\begin{small}

					पदान्तरादुपस्थितिरेव तत्राक्षेपार्थः~। अत एव न व्यक्तेराक्षेपः~। किन्तु लक्षणया गोपदाद्गौरिति व्यक्तिधीरिति मण्डनः~। यदाह- “जातावस्तित्वनास्तित्वे न हि कश्चिद्विवक्षति~। नित्यत्वाल्लक्ष्यमाणाया व्यक्तेस्ते हि विशेषणे” इति~। 
	
				\end{small}

			\subsubsection{जातिशक्तिवादे संस्कारेण व्यक्तिप्रतीत्युपपादनम्}

				पदानां जातावेव शक्तिः, व्यक्तिप्रतीतिस्तु संस्कारात्~। तथा हि - जातौ शक्तिमवगाहमानो ग्रहः व्यक्तिमपि विषयीकतोति~। अतः सोऽयं शक्तिग्रहः नियमेन व्यक्तिविषयकसंस्कारं जनयति~। तथा च गवादिपदात् जातिविषयकस्मरणमुत्पद्यमानं व्यक्तिमपि नियमेन अवगाहते~। न च संस्कारस्य नियोतोद्बोधकत्वाभावात् शाक्तिग्रहजन्यस्मरणस्य नियमेन व्यक्तिविषयकत्वमनुपपन्नम् इति वाच्यम्~। जात्यंशोद्बोधकस्यैव व्यक्त्यंशोद्बोधकत्वोपगमेन जातिस्मरणस्य नियमेन व्यक्तिविषयकत्वोपपत्तेः~। यथा संस्कारसहितात् इन्द्रियात् तत्तविशिष्टेदन्तावगाहिनी प्रत्यभिज्ञा समुदेति, तत्ताभाने संस्कारः इदन्ताभाने इन्द्रियं प्रयोजकं तथा संस्कारसहितात् पदादेव व्यक्तिविशिष्टजातेस्तु अवगाहमानो अनुभवो जायते, व्यक्तिभाने प्रयोजकः संस्कारः जातिभाने पदम्~।

				\begin{small}

					एतेन जातिरेव शक्या लाघवात्~। शक्तिग्रहजन्यसंस्कारस्य व्यक्तिविषयत्वनियमेन पदात् जातिस्मरणमुत्पाद्यमानमवश्यं व्यक्तिविषयम्~। संस्कारस्यानियतोद्बोधकत्वेऽपि जात्यंशोद्बोधकादेव व्यक्त्यंशोद्बोधनियमकल्पना~। यथा पदेनोद्बुद्धसंस्कारादेव नियता शक्तिस्मृतिः पदं विनापि च सर्वा जातिस्मृतिर्व्यक्तिविषया~। अन्यथा केवलजातिमात्रस्मरणापत्तेः~। संस्कारसहितात् पदादेव जातिविशिष्टानुभवोऽपीन्द्रियादिव प्रत्यभिज्ञा~। अत एव भाष्यं ’संस्कारशब्दशक्तिभ्यां विशिष्टानुभव इत्युन्नीतमतमपास्तम्’~। 
				\end{small}

			\subsubsection{जातेः व्यवहारविषयत्वोपपादनम्}
			
				\begin{small}
		
					ननु न जातिरर्थः व्यवहाराभावेन व्युत्पत्तेरसिद्धेः । कारकोपरक्तक्रिया हि व्यवहारगोचरः । जातिश्च न क्रिया, नित्यत्वात् । कारकं न कर्त्रादि क्रियायास्तत्रासमवायात् , परसमवेतक्रियाफलभागित्वाभावात् , कर्त्रव्यापारानाश्रयत्वात् , अचेतनत्वात् , तया सह विभागाभावात् , क्रियानाधारत्वादिति चेत् , न, व्यक्तिव्यवहारादेव उक्तन्यायेन जातौ शक्तिग्रहात् । जातिसविकल्पकादव्यावृत्ततया ज्ञातायां व्यक्तौ क्रियान्वयः । सविकल्पकञ्चालोचनद्वारा जातिजन्यमिति परम्परया जातेरपि कारकत्वेनान्वयः । यद्वा न केवलव्यक्तेः कारकत्वम् । न हि गौर्गच्छतीत्यत्र व्यक्तिमात्रं यातीति कस्यचित्प्रतीतिः । किन्तु जातिविशिष्टायाः । तथा चोभयमपि कारकम् ।
				\end{small}
				

	\section{व्यक्तिशक्तिवादसमर्थनम्}

		\subsection{व्यक्तिशक्तिवादे आपादितदोषस्य निराकरणम् }

			\begin{small}
				
				अत्रोच्यते~। गोत्वज्ञाने गोज्ञाने वा शक्तं पदमित्याकारः शक्तिग्रहः~। तथा च शक्यज्ञाने विषयतया जातेरवच्छेदकत्वं व्यक्तिमादायैव प्रतीयते, न केवलायाः~। व्यक्तिं विना जातेरप्रतीतेः~। तथा च जातेरवच्छेदकत्वे नागृहीतविशेषणान्यायेनव्यक्तेरवच्छेदकत्वं वज्रलेपायितमिति शक्तिज्ञाने विषयतया अवच्छेदकत्वात् जातिवत्सापि शक्या~। तस्मात् परिहरैकवित्तिवेद्यत्वनियमं स्वीकुरु वा व्यक्तेर्वाच्यत्वम्~। अपि च यद्धर्मवत्तया ज्ञात एव यत्र यस्य ज्ञानं स तत्रावच्छेदकः~। व्यक्तिज्ञानत्वेन ज्ञात एव तत्र ज्ञाने शक्तिधीरिति व्यक्तिरपि शक्या~। नन्वाद्यव्युत्पत्तौ मितिमातृविषयत्वेन ज्ञात एव ज्ञाने प्रवर्तकत्वं ज्ञातम्~। न च तयोर्ज्ञानं प्रवर्तकमतो व्यभिचारः~। अन्यथा प्रवर्तकत्वेन मितिमातृज्ञानमपि प्रयोज्यस्यानुमाय बालस्तत्रापि शक्तिं गृण्हीयात्~। एवं तवापि कार्यान्वितज्ञाने एव शक्तिः स्यात्~। तत्त्वेन ज्ञात एव ज्ञाने शक्तिग्रहादिति चेत्~, मितिमातृज्ञानत्वं कार्यान्वितज्ञानत्वञ्च विनापि प्रवर्तकज्ञाने घटज्ञानत्वादिकं ज्ञातुं शक्यमिति तयोर्नावच्छेदकत्वम्~। किन्तु घटज्ञानत्वादिकमेव लाघवात् तयोरपि तत एव प्राप्तेश्च~। किञ्च पदं व्यक्तिज्ञानार्थं शक्यज्ञाने विषयतया व्यक्तेरवच्छेदकत्वमात्रं कल्पयति लाघवात्~। जातिविषयत्ववद्व्यक्तिविषयत्वस्य ज्ञानवित्तिवेद्यत्वेनावश्यं शीघ्रोपस्थितत्वात्~। न तु जातिशक्तिस्तद्बोधे कारणान्तरं वा तदवच्छेदकं गौरवाच्छक्तिग्रहकाले कल्पनीयोपस्थितिकत्वाच्च~।
	
				अन्ये तु प्रथमं व्यवहारानुमितव्यक्तिज्ञाने शब्दानुविधानात् पदं शक्तमित्यवधारयति, न तु जातिज्ञाने~। प्रथमं व्यवहारानुमितव्यक्तिज्ञाने शब्दानुविधानात् पदं शक्तमित्यवधारयति न तु जातिज्ञाने~। व्यवहाराजनकत्वेन तदा तस्यानुपस्थितेः~। पश्चाद्व्यक्तेर्वावृत्त्यर्थम् अनुगमार्थञ्च जातिरपि तद्विषय इति मानान्तरेण ज्ञात्वा जातिज्ञानेऽपि तत्पदस्य कारणतां प्रत्येति~। तथा च व्यक्तिशक्तिज्ञानमपि कारणं, न तु जातिशक्तिज्ञानेनान्यथासिद्धिः~। व्यक्तिज्ञानकारणतामुपजीव्य जातिज्ञाने कारणताग्रह इत्युपजीव्यविरोधात्~। 

				उक्तन्यायैर्जातिवद्व्यक्तेरपि शक्यत्वात्~। विशिष्टानामानन्त्येऽपि एकत्र विशिष्टे तत्त्वं विहाय गोत्वमादाय गोत्वविशिष्टं शक्यमिति शक्तिग्रहः~। यथा च क्वचिदेव धूमे धूमो वह्निव्याप्य इति बुद्धिः~। यथा वा तवैव कार्याणामानन्त्येऽपि क्वचित् कार्ये तत्त्वं तटस्थीकृत्य कृतिमादाय धर्मिणि कार्यं शक्यमिति लिङादेरपूर्वे शक्तिग्रहः~। अवच्छेदकैक्याच्छक्तेरेकत्वं तद्वदेव~। यथा वा व्यक्तिवाचकपश्वादिपदानाम्~। अथवा गोत्वेन सामान्यलक्षणया ज्ञाते सर्वत्र गवि गोत्वमादाय शक्तिग्रहः~। प्रमेयत्वेन च सर्वज्ञाने सार्वज्ञ्यमिष्यत एव~। नेष्यते तु घटत्वादिसर्वप्रकारज्ञानवत्वेन~। सर्वैकोदासीनगोः शक्यत्वात् यत्किञ्चिदेकोपादानेऽपि गोरुपादानादन्योपादानाशक्यत्वम् एकोपादानेऽनध्यवसायो वा~। अन्यथा तवाप्येकवित्तिवेद्यतया सर्वैकपरत्वे उक्तदोषे का गतिः~। का वा गतिर्व्यक्तिवाचकपश्वादिपदानाम्~। 
			\end{small}



			\subsubsection{ज्ञानशक्तिवादे व्यक्तिशक्त्युपपादनम्}

				'गोत्वज्ञाने शक्तं गोपदम्' 'गोज्ञाने शक्तं गोपदम्' इत्याकारको वा शक्तिग्रहः, गोव्यक्तिं विषयीकृत्यैव गोत्वजातिमवगाहते, जातिव्यक्त्योः तुल्यवित्तिवेद्यत्वात्~। तथा च शक्तिज्ञाननिष्ठकारणतायाः अवच्छेदककोटौ जातिविषयताया इव व्यक्तिविषयताया अपि प्रविष्टत्वात् व्यक्तेः शक्यत्वं दुर्वारम्~, नागृहीतविशेषणन्यायात्~। व्यक्तिमविषयीकृत्यापि शक्तिज्ञाने जातिभानस्योपगमे तुल्यवित्तिवेद्यत्वनियमस्य परिहृतत्वात् शब्दात् व्यक्ति प्रतीतिनिर्वाहाय तत्र पदवाच्यत्वस्वीकार आवश्यकः~। यद्धर्मवत्तया ज्ञानं एव यत्र यस्य ज्ञानं स धर्मः तन्निष्ठायाः तस्याः अवच्छेदक इति नियमः~। व्यक्तिविषयकत्वेन ज्ञात एव जातिज्ञाने गोपदशक्तेः ज्ञानोदयात् व्यक्तिविषयकत्वम् जातिज्ञाननिष्ठायाः गोपदशक्यतायाः अवच्छेदकम्~। 

				दर्शितनियमो व्यभिचरितः~। मितिमातृविषयकत्वेन ज्ञाते एव घटादिज्ञाने घटादिपदशक्यतायाः ग्रहणेऽपि मितिमातृविषयकत्वयोः घटादिपदशक्यतावच्छेदकत्वानभ्युपगमात्~। एवं न्यायनयेऽपि आद्य व्युत्पत्तिसमये कार्यान्वितत्वेन ज्ञाते एव घटादौ घटादिपदशक्यतायाः ग्रहणेऽपि कार्यान्वितत्वस्य घटादिपदशक्यतावच्छेदकत्वानभुपगमात् इति नाशङ्कनीयम्~। यतो हि मितिमातृविषयकत्वेन कार्यान्वितत्त्वविषयकत्वेन च आज्ञातेऽपि घटादिज्ञाने घटादिपदशक्यतायाः अवगाहनेन तयोः न शक्यतावच्छेदकत्वम्~।  व्यक्तिविषयकत्वेन तु रूपेणाज्ञाते घटत्वादिज्ञाने घटादिपदशक्यत्वस्य अवगाहनं नैव सम्भवति, व्यक्तिमविषयीकृत्य जातेः भानाभावात्~। 

				उक्तनियमानभ्युपगमेऽपि व्यक्तेः पदवाच्यत्वं सिध्यति~। तथा हि घटादिपदात् जातिव्यक्त्युभयावगाहिप्रतीतिस्तावत् सर्वसम्मता~। तथा हि घटादिपदमेव तदुभयप्रतीतिकारणत्वान्यथानुपपत्त्या तदुभयविषयकत्वस्य शक्यतावच्छेदकत्वं कल्पयति~। प्रयोगस्तु घटादिपदं जातिव्यक्त्युभयविषयकत्वावच्छिन्नज्ञाननिष्ठशक्यताकं जातिव्यक्त्युभयविषयकशाब्दबोधजनकत्वात् इति~। जात्याश्रयत्वादेः कारणान्तरस्य व्यक्तिभासकस्य कल्पनायां तु गौरवम्~। 

				\begin{small}

					ननु गौरिति पदात् जातिव्यक्त्योर्युगपत्प्रतीतिः~। न च सूक्ष्मकालभेदाग्रहात् सा भ्रान्ता~। बाधकाभावात्~। तथा च गोपदात् गोत्वधीस्ततः क्रमेण व्यप्तिपक्षधर्मताज्ञानं ततो व्यक्त्यनुमितिरिति ज्ञानपरम्पराकल्पनाद्वरं जातिवित्तिवेद्यत्वं व्यक्तेरिति चेन्न~। व्युत्पत्त्यधीनं हि शब्दस्य बोधकत्वम्~। अतो व्युत्पत्तिपर्यालोचनया युगपज्ज्ञानमसिद्धम्~। अत एव ज्ञानपरम्पराकल्पनमपि युक्तम्~। अन्यथा कर्तुरप्याक्षेपो न स्यात्~। शब्दात् सकर्तृकाया एव क्रियाया अवगमात्~। न च जातिज्ञानत्वेन व्यक्तिविषयतानियमः~। प्रत्यक्षादौ तस्य व्यक्तिधीहेतुसमाजाधीनत्वात्~। अत एव न जातिधीहेतौ व्यक्तिधीहेतुसहकारितानियमः समाजस्यार्थसिद्धत्वात्~। गोत्वं गवाविषयप्रतीतिविषयः जातित्वात् गोभिन्नभावत्वाद्वेति जातिमात्रधीसिद्धेश्च~। अथ यत् यत्परतन्त्रं तत् तेनैकवित्तिवेद्यं यथार्थपरतन्त्रं ज्ञानमर्थेन जातिश्च परतन्त्रेति व्यक्तौ  भासमानायामेव भासत इति चेन्न~। परतन्त्रत्वं हि न परसमवेतत्वं गन्धादिना व्यभिचारात्~। न तद्धीनिरूप्यत्वमसिद्धेः~। नापि तस्मिन् भासमान एव भासमानत्वं साध्याविशेषात्~। नापि विशेषणत्वेनैव ज्ञानं गौरित्येव प्रतीतेः~। गवि गोत्वमिति कश्चित् प्रत्येतीति चेन्न~। आलोचने विशेषणत्वं विनापि स्वरूपतः प्रतीतेः~। जातिमात्रशक्तात् पदात् जातेः स्मरणमालोचनमेव जातिविशिष्टगोचरसंस्कारादेव पदेन जात्यंशोद्बोधे सति जातिमात्रस्मरणात्~। अत एव ततो जातिं विनापि कदाचिद्वक्तिस्मृतिः~। अस्तु वा गुरोरिवालोचनमपि संस्कारजनकं शब्दव्युत्पत्तिबलेन जातिमात्रस्मरणसिद्धेः~। न च स्मरणस्य विशिष्टज्ञानत्वमेव~। अनुभवस्यापि तथात्वेन निर्विकल्पकासिद्धिप्रसङ्गात्~। एकवित्तिवेद्यत्वेऽपि प्रथमदर्शनवत् शब्दाद्गोत्वस्मरणमालोचनमेव~। गोत्वे गोव्यक्तिवृत्तित्वादिवैशिष्ट्यस्याशक्यत्वेन तदविषयत्वात्~। न चालोचनस्येन्द्रियजन्यत्वात् न स्मृतित्वम्~। ज्ञानत्वसाक्षाद्व्याप्यधर्मत्वेन स्मृतित्वस्यालोचनवृत्तित्वात्~। 					 
				\end{small}

			\subsubsection{व्यक्तिशक्त्युपपादने युक्त्यन्तरम्}

				प्रथमं व्यवहारेण शक्तिग्रहकाले घटादिपदानां घटादिव्यक्तौ शक्तिः अवधार्यते, न तु जातौ~। तस्याः व्यवहारविषयत्वात्~। व्यक्तेरेव व्यवहारविषयत्वात्~। पश्चाच्च व्यक्तेः व्यावृत्त्यर्थम् अनुगमार्थं च जातेरपि व्यवहारविषयतां प्रमाणान्तरेण विनिश्चित्य तत्रापि पदस्य शक्तिः निर्णीयते~। तथा च जातिशक्तिज्ञानस्य व्यक्तिशक्तिज्ञानं प्रत्युपजीविकत्वात् जातिशक्तिज्ञानेन व्यक्तिशक्तिज्ञानस्य नान्यथासिद्धिः सम्भवति~। उपजीव्यविरोधात् इति~। 

				अत्रास्वरसबीजम्- व्यक्तेः व्यावृत्यर्थम् अनुगमार्थमेव जातेः शक्तिकल्पनम् इतुक्तम्, लाघवादिविनिगमकस्य जातौ शक्तिकल्पकस्य विद्यमानत्वात्~। किञ्च व्यक्तेः अन्यलभ्यत्वे प्रथमक्लृप्तापि व्यक्तिशक्तिधीस्त्याज्यैव~। व्यक्तेः अन्यलभ्यत्वे तु तत एव व्यक्तिशक्तिसिद्धौ उपजीव्योपजीवकभावकल्पनं व्यर्थमेवेति~। 

			\subsubsection{व्यक्तिशक्तिवादे शक्त्यैक्योपपादनम्}

				विशिष्टानाम् आनन्त्येऽपि विशेषणीभूतस्य अवच्छेदकधर्मस्य ऐक्ये अवच्छेद्यैक्यं सम्भवति~। यथा विशेषणीभूतधूमव्यक्तीनाम् आनन्त्येऽपि धूमत्वेन कस्यचिद् एकधूमव्यक्तौ वह्निव्याप्तिर्गृह्यते 'धूमो वह्निव्याप्य' इति~। यथा गुरुमते कार्याणाम् आनन्त्येऽपि 'कार्यं शक्यम्' इति लिङः क्वचित् एकापूर्वे कार्यत्वावच्छिन्ने शक्तिः गृह्यते, अवच्छेदकस्य कार्यत्वस्यैक्यात् शक्तेरैक्यम्~। यथा मीमांसकमतेऽपि पश्वादिपदानां लोमवल्लाङ्गूलयोगित्वलक्षणोपाधिमादाय क्वचित् पशु व्यक्तौ शक्तिग्रहः~। शक्यानां व्यक्तीनाम् आनन्त्येऽपि तत्तावच्छेदकस्य ऐक्यात् शक्तेरैक्यम्~। तथा गोपदस्य शक्यानां गोव्यक्तीनामानन्त्येऽपि शक्यतावच्छेदकगोत्वस्य ऐक्यात्, शक्तेरैक्यं सम्भवति~। [गोत्वेन रूपेण क्वचिद्गवि शक्तिर्गृह्यते 'गौःशक्या' इति] 

				अथवा गोत्वसामान्यलक्षणया उपस्थितासु सकलगोव्यक्तिषु शक्तिर्गृह्यते 'गौः शक्या' इति~। न चैवं प्रमेयत्वेन रूपेण सकलप्रमेयज्ञानसम्भवात् सार्वज्ञ्यापत्तिः इति वाच्यम्~। इष्टत्वात्~। घटत्वादियावत्  धर्मप्रकारेण ज्ञानं नेष्यते~।

		\subsection{जातिशक्तिवादे दूषणस्य स्थिरीकरणम्}

			\begin{small}
				
				उच्यते~। गामानयेत्यतो गोत्वविशिष्टस्य क्रियान्वयबोधाद्गौरित्याकारकगोविशेष्यकबुद्धिः कारणम्~। सा च न शब्दं विना~। आक्षेपाद्व्यक्त्याश्रितं गोत्वमिति धीर्न तु गौरिति~। न चैवं व्यक्तेः क्रियान्वयोऽपि~। गोत्वाश्रिततया निराकाङ्क्षत्वात् राजपुरुषमानयेत्यत्रैव राज्ञः~। अन्वये वा व्यक्तिमानयेति धीः स्यात्~, न तु गामिति~। किञ्च गोत्वं न व्यक्तिव्याप्यम्~। न हि यत्र यदा वा गोत्वं तत्र तदा व्यक्तिर्यत् सामान्यं सा व्यक्तिरिति वा नियमः~। व्यभिचारात्~। नापि गोत्वं गवाश्रितं गोत्वादित्यनुमितिः, व्यप्तिग्रहशरीरत्वात्~। न च जातित्वं व्यक्त्याश्रितत्वे लिङ्गम्~। जातित्वस्य पदादनुपस्थितेः~। तथात्वे वा जातिवित्तिवेद्यैव व्यक्तिः~। अपि च लिङ्गं व्याप्यमनुपपन्नं स्वाश्रये व्यापकमुपपादकञ्च बोधयति~। न चेह गोत्वाश्रये व्यक्तिबुद्धिः~।
			\end{small}
			
			\subsubsection{आक्षेपेण व्यक्तिलाभपक्षे दूषणम्}
				
				\begin{small}
				
					वयन्तु ब्रूमः – व्यक्तेरपदार्थत्वे विभक्त्यर्थसङ्ख्याकर्मत्वादेर्व्यक्तावन्वयः स्यात्~। सुविभक्तीनां प्रकृत्यर्थान्वितस्वार्थबोधकत्वस्य व्युत्पत्तिसिद्धत्वात् प्रकृतितात्पर्यविषये तदन्वयव्युत्पत्तौ लक्षणोच्छेदो गौरवञ्च~। आख्यातार्थसङ्ख्यापि नानुमितेनान्वेति~। किन्तु भावनान्वयिना शुद्धेन प्रथमान्तादुपस्थितेन
				\end{small}

			\subsubsection{व्यक्तिलाभस्यौपादानिकतापक्षस्य निराकरणम्}
				
				इदन्तु न शोभनम्~। तथाहि जातिशक्त्यैव व्यक्तिधीसम्भवे व्यक्तिधियं प्रति जातेः कारणत्वस्य अक्लृप्तस्य कल्पनायां गौरवम्~। व्यक्तिलाभाय गौः गच्छति इत्यादौ जातिशक्त्यतिरिक्तप्रमाणाश्रयणे 'व्रीहीनवहन्ति' इत्यत्रापि लक्षणाश्रयणप्रसङ्गः~।

				\begin{small}

					तर्हि जातेः कारणत्वापेक्षया शक्तिज्ञाने उपस्थितव्यक्तेरवच्छेदकत्वमात्रकल्पनैव लघीयसी, जातेः प्रमाणान्तरत्वापातश्च~। अत एव व्रीहीनवहन्तीत्यत्र व्यक्तौ न लक्षणा~। तत्साध्योपस्थितेर्जातिशक्तित एव सिद्धेः~। अस्तु वा गवावच्छेदकत्वेनारुण्यादिवद्व्रीहित्वेऽप्यवघातान्वय इति~।
				\end{small}

			\subsubsection{व्यक्तेः तुल्यवित्तिवेद्यत्वमिति पक्षस्य विमर्शः} 

				न च जातिव्यक्त्योः एकवित्तिवेद्यत्वात् न आक्षिप्य आक्षेपकभावः सम्भवति~। जातिः हि सामान्यधर्मः। सामान्यञ्च समानानां भावः~। स च व्यक्तिं विना न भासते~। अतस्तयोः तुल्यवित्तिवेद्यत्वमेवेति वाच्यम्~।

				जातेः स्वरूपत एव शक्त्योपगमात्~। तथा च व्यक्तिघटितसामान्यत्वेन रूपेण जातेः अभानात् व्यक्तेः न तुल्यवित्तिवेद्यत्वम्~। जातेः स्वरूपतो भानानङ्गीकारे निर्विकल्पेऽपि सा न भासेत~। 

				न च व्यक्तिघटितेन सामान्यत्वेन रूपेण जातेः वाच्यत्वमावश्यकम्~। तथा सत्येव व्यक्तितो भिन्नतया जातेर्लाभेन व्यक्त्याक्षेपकत्वसम्भवात्~। व्यावृत्तत्वबुद्धिमन्तरा व्यक्तिविशेषाक्षेपकत्वासम्भवात्~। तथा जातिवित्तिवेद्यैव व्यक्तिर्नाक्षेपलभ्येति वाच्यम्~। 

				स्वतो व्यावृत्तेरेव वाच्यत्वात्~। व्यक्तेः तद्घटितसामान्यत्वस्य वा व्यावर्तकत्वे अन्योन्याश्रयाद्~, अनवस्थानाद्वा~।

				न च व्यक्तेः आक्षेपापेक्षया जातिवित्तिवेद्यत्वमेव उचितम्~। तथा हि गोपदात् गोत्वधीः ततः क्रमेण व्याप्तिज्ञानं पक्षधर्मताज्ञानं ततो व्यक्त्यनुमितिः इति ज्ञानपरम्पराकल्पनायां गौरवम्~। 'गौः' इति प्रतीतौ जातिव्यक्त्योः युगपत्भानोपगमे लाघवम्~। तत्र सूक्ष्मकालभेदेन जातिव्यक्त्योः भानम्~, न तु युगपत् इति तु नाशङ्कनीयम्~। युगपत्भानोपगमे बाधकाभावत्~। इति वाच्यम्~।

				शब्दस्य बोधकतायाः शक्त्यधीनत्वात्~। लाघवात् जातेरेव पदशक्यतायाः सिद्धौ व्यक्तिलाभाय उक्तज्ञानपरम्परानुसरणस्य आवश्यकत्वात्~। अन्यथा (गवादिपदात् व्यक्तेः आक्षेपेण लाभो यदि नानुमन्यते तदा) 'चैत्रःपचति' इत्यादौ आख्यातादपि कर्तुः आक्षेपेन लाभो न स्यात्~। तत्रापि कृतिकर्त्रोः तुल्यवित्तिवद्यत्वसम्भवात्~। 

				न च गोशब्दजन्यप्रतीतिः व्यक्तिविषयिणी जातिज्ञानत्वात् 'इयं गौः' इति प्रतीतिवत् इत्यनुमानेन व्यक्तेः तुल्यवित्तिवेद्यत्वं सिध्यतीति वाच्यम्~। अप्रयोजकत्वात्~। जात्यवगाहिनः प्रत्यक्षप्रतीतेः व्यक्त्यवगाहितायाः व्यक्तिधीहेतुसमाजाधीनत्वात् जातिधीहेतुसमाजाधीनत्वभावात्~। व्यक्तिधीहेतोः संयोगादिसन्निकर्षस्य जातिधीहेतोः संयुक्तसमवायादिसन्निकर्षस्य च परस्परभेदात्~। गोत्वं गवाविषयप्रतीतिविषयः जातित्वात् गोभिन्नभावत्वाद्वा इत्यनुमानेन व्यक्त्यनवगाहिन्याः जात्यवगाहिप्रतीतेः सिद्धिसम्भवाच्च~। 

				न च व्यक्तिः जातिवित्तिवेद्या जातिपरतन्त्रकत्वात् यत्परतन्त्रकत्वं यत्र तत्र तेनैकवित्तिवेद्यत्वं यथा ज्ञानपरतन्त्रकत्वं विषये तत्र ज्ञानेनैकवित्तिवेद्यत्वम् इत्यनुमानसम्भवात् व्यक्तेः जत्या तुल्यवि- त्तिवेद्यत्वसिद्धिः निष्प्रत्यूहैवेति वाच्यम्~।

				परतन्त्रत्वस्य अत्यूनानतिप्रसक्तस्य दुर्निर्वचतया तद्घटितव्याप्त्यसिद्धेः~। तथा हि परतन्त्रत्वं तावत् न परसमवेतत्वम्, गन्धपरतन्त्रकत्ववत्यां पृथिव्यां गन्धेन एकवित्तिवेद्यत्वविरहेण व्यभिचारात्~। नापि परधीनिरुप्यत्वम्~, ज्ञानस्य परधीनिरुप्यत्वस्य असिध्या दृष्टान्तासिद्धेः~। नापि परस्मिन् भासमाने एव भासमानत्वम्~। तस्य साध्याविलक्षणतया स्वरूपासिद्धेः~। नापि विशेषणत्वेनैव भासमानत्वम्~। 'गौः' इति प्रतीतौ जातेः विशेषणतया भासमानत्वेऽपि 'गवि गोत्वम्' इति प्रतीतौ विशेष्यतया भासमानत्वेन स्वरूपासिद्धेः~। न च स्वनिष्ठविशेष्यताऽनिरूपकत्वे सति स्वनिष्ठविशेषणतानिरूपकं यज्ज्ञानं तद्विषयत्वमिति विवक्षणे नोक्तदोषः, 'गौः' इति प्रतीतिमात्रस्य तथात्वेन आदातव्यत्वात् इति वाच्यम्, जातौ विशेषणत्वस्य दुर्घटतया स्वरूपासिद्धितादवस्थ्यात्~। तथाहि - पदात् जायमानं जातिस्मरणं निर्विकल्पकमेव~। तत्र जातेः स्वरूपत एव भानात् न विशेषणत्वम्~। जातिविशिष्टव्यक्तिविषयकसंस्कारादेव गोपदेन जात्यंशोद्बोधे सति जायमानं स्मरणं जातिमात्रावगाही भवति~। तथा च जातिविशिष्टविषयकसंस्कारः जातिमात्रावगाहि स्मरणं हेतुरङ्गीक्रियते~। निर्विकल्पकस्य संस्काराजनकत्वेन जातिमात्रावगाहिसंस्कारस्य दौर्लभ्यात्~। अथवा निर्विकल्पकस्यापि संस्कारजनकत्वमुपगम्य जातिमात्रावगाहिसंस्कारो जातिमात्रावगाहिस्मरणहेतुराङ्गीकर्तव्यः~। न च स्मरणं विशिष्टज्ञानात्मकमेव न तु निर्विकल्पकमिति वाच्यम्~। तथा सति विशिष्टज्ञानात्मकस्मरणं प्रति हेतुभूतस्य अनुभवस्यापि विशिष्टज्ञानात्मकतायाः आवश्यकतया निष्प्रकारकज्ञानात्मकस्य निर्विकल्पस्य विलोपप्रसङ्गात्~। व्यक्तेः तुल्यवित्तिवेद्यत्वाभ्युपगमपक्षेऽपि शब्दजन्यस्य गोत्वादिस्मरणस्य निर्विकल्पत्वम् अवश्यम् अभ्युपगन्तव्यम्, गोव्यक्तिवृत्तित्वादिवैशिष्ट्यस्य अशक्यत्वेन गोत्वे विशेषणतया भानासम्भवात्~। न च निर्विकल्पकं न स्मृतिः इन्द्रियजन्यत्वात् यथा सविकल्पकम् इत्यनुमानसम्भवात् निर्विकल्पस्य स्मरणरूपत्वं न सिध्यतीति वाच्यम्~। स्मृतित्वं निर्विकल्पकवृत्ति ज्ञानत्वसाक्षात्व्याप्यधर्मत्वात् यथा अनुभवत्वम् इत्यनुमानेन निर्विकल्पकस्य स्मरणरूपस्य सिद्धेः~।

				\begin{small}

					ननु नाक्षेप एकवित्तिवेद्यत्वात्तयोः~। समानानां हि भावः सामान्यम्~। तच्च व्यक्तिं विना न भासते इति चेन्न~। स्वरूपेण शक्या जातिः~। न च सामान्यत्वं तस्याः स्वरूपं, तद्धर्मत्वात्~। अन्यथा आलोचनेऽपि सा न भासेत~। कथं सामान्यत्वेनाप्रतीता जातिर्व्यक्तितो भिन्नतया शब्देनाभिधातव्येति चेन्न~। शब्देन व्यक्तितो भिन्नतया जातेरबोधनात्~। ननु व्यावृत्तजातिर्वाच्या~। व्यावृत्तबुद्धिं विना व्यक्तिविशेषानाक्षेपात्~। व्यावर्तिका च तत्र व्यक्तिरेव, अनुगतत्वमप्यनुगम्यमानं विना न भासत इति जातिवित्तिवेद्यैव व्यक्तिरिति चेन्न~। स्वतो व्यावृत्तजातिस्वरूपस्य वाच्यत्वात्~। व्यक्तेर्धर्मान्तरस्य वा व्यावर्तकत्वेऽन्योन्याश्रयोऽनवस्था वा~।
				\end{small}


			\subsubsection{आक्षेपात् व्यक्तिलाभपक्षस्य निराकरणम्}

				आक्षेपात् अर्थापत्त्या वा व्यक्तिलाभोपगमे 'गामानय' इत्यादिवाक्यात् क्रियान्वयबोधो नोपपद्यते~। तत्र हि गोत्वविशिष्टस्य आनयनक्रिया बोध्यते~। तत्र च बोधे गोविशेष्यकगोत्वप्रकारकः 'गौः' इत्याकारको बोधः कारणम्~। स च गोशब्दादेव उपपादनीयः न तु आक्षेपात्~। आक्षेपातद् 'गोत्वं व्यक्त्याश्रितम्' इत्याकारकस्यैव बोधस्य जननात्~,  न चास्य बोधस्य क्रियान्वयबोधहेतुत्वमस्तीति वाच्यम्~। 'गामानय' इत्यत्र द्वितीयाप्रकृत्युपस्थापितस्यैव आनयनक्रियान्वये साकाङ्क्षत्वात्~। व्यक्तेः अतथात्वेन क्रियान्वये आकाङ्क्षा विरहात्~। यथा राजपुरुषमानय इत्यत्र  द्वितीयाप्रकृत्युपस्थापितस्य पुरुषस्यैव आननयनादिक्रियान्वये साकाङ्क्षता न तु पुरुषसम्बन्धितया उपस्थितस्य राज्ञः~। तथा प्रकृते गोपदात् उपस्थितस्य गोत्वस्यैव क्रियान्वयः स्यात् न तु गोत्वाश्रयतया उपस्थितयाः व्यक्तेः~।

				न च राज्ञः आनयनान्वयस्य बाधितत्वात् न तथा अन्वयबोधः~।  प्रकृते व्यक्तेस्तु आनयनादिना अन्वयस्य बाधनिश्चयाभावात्  भवति अन्वयबोधः  इति वाच्यम्~।  तथा सति ’गामानय’ इत्यादिवाक्यात् ’व्यक्तिकर्मकानयनम्’ इति बोधोदयप्रसङ्गात्~।  न चेष्टापत्तिः~।  तत्र ’गोकर्मकानयनम्’ इत्येव बोधोदयात्~। 

				किञ्च अर्थापत्त्या व्यक्तिलाभो दुर्घटः~।  तथा हि व्यक्तिं विनापि गोत्वजातेः तद्बुद्धेश्च सिद्धत्वात् व्यक्तिमन्तरा जातेरनुपपद्यमानत्वमेव नास्ति~।  न च व्यापकं विना व्याप्यं न सिध्यति~।  व्यक्तेः व्यापिकायाः विरहे जातेः व्याप्यभूतायाः असिद्धिरेव  इति वाच्यम्~।  जातिव्यक्त्योः  व्याप्य-व्यापकभावस्य दुर्घटत्वात्~।  यत्र यत्र गोत्वं तत्र तदा व्यक्तिः इति नियमः न सम्भवति~, व्यक्तौ व्यभिचारात्~।  यत् सामान्यं स व्यक्तिः इत्यपि न सम्भवति~, जातौ व्यभिचारात्~।  हेतुदुर्भिक्षमपि दुर्वारम्~।  तथा हि गोत्वं गवाश्रितं गोत्वादिति हेतुप्रयोगे सिद्धसाधनम्, पक्षहेत्वोः ऎक्येन  व्याप्तिग्रहस्यैव  साध्यनिश्चयरूपत्वात्~।  गोत्वं गवाश्रितं जातित्वात् इति हेतूपन्यासे  जातित्वरूपहेतोः ज्ञानस्य ’गामानय’  इत्यादिवाक्यप्रयोगस्थले विरहेण व्याप्तिग्रहानुपपत्तिः~।  न हि तत्र जातित्वं पदादुपस्थितम्~।  पदादेव जातित्वलाभोपगमे  तु तद्वित्तिवेद्या एव व्यक्तिः न आक्षेपात् अर्थापत्त्या वा लभ्येति युज्यते~।  जातिव्यक्त्योः कथञ्चित् व्याप्यव्यापकभावोपगमेऽपि अर्थापत्तेः दौर्घट्यम्~।  यतो हि लिङ्गं व्याप्यमनुपपन्नं स्वाश्रये व्यापकमुपपादकञ्च बोधयति इत्यर्थापत्तिस्थले दृष्टम्~।  यथा दिवाऽभुञ्जानत्वे सति पीनत्वं लिङ्गं व्याप्यमनुपपन्नं स्वाश्रये देवदत्ते व्यापकमुपपादकं रात्रिभोजनं कल्पयति~।  इह तु व्याप्यस्य गोत्वस्य आश्रये गवि न व्यक्तिबुद्धिः उदेति~। 
	
				किञ्च~, व्यक्तेः आक्षेपलभ्यत्वे अपदार्थत्वेन विभक्त्यर्थसंख्याकर्मत्वादीनाम् अन्वयानुपपत्तिः दुर्वारा~।  तथा हि –सुब्विभक्तीनां स्वप्रकृत्यर्थान्वितस्वार्थबोधकत्वमिति व्युत्पत्तिः~।  ’गामानय” इत्यत्र अम् प्रत्ययार्थकर्मत्व-एकत्वसङ्ख्ययोः गोपदार्थेन अन्वयो भवेत्~।  व्यक्तेः गोपदार्थत्वाभावे व्यक्त्या साकं कर्मत्व-एकत्वयोः अन्वयो न स्यात्~।  न च सुपां स्वप्रकृतितात्पर्यविषयान्वितस्वार्थबोधकत्वमिति परिष्करणात् नोक्तानुपपत्तिः~।  ’गामानय’ इत्यत्र व्यक्तेः गोपदार्थत्वाभावेऽपि गोपदतात्पर्यविषयत्वाक्षतेः इति वाच्यम्~। अपदार्थेऽपि पदार्थान्तरान्वयोपगमे ’शाब्दी ह्याकाङ्क्षा शब्देनैव प्रपूर्यते’ इति व्युत्पत्तिविरोधः~।  ’गङ्गायां घोषः” इत्यादौ गङ्गादिपदानां लक्षणास्वीकारवैयर्थ्यञ्च~। 

				एवं व्यक्तेः अपदार्थत्वे तत्र आख्यातार्थसङ्ख्यायाः अन्वयानुपपत्तिरपि दुर्वारा~।  तथा हि आख्यातार्थसङ्ख्या भावनान्वयिना प्रथमान्तादुपस्थितेन अन्वेति इति नियमः~।  यथा ’चैत्रः पचति’ इत्यत्र एकत्वं कृत्यन्वयिना चैत्रेण साकमन्वेति~।  ”गावस्तिष्ठन्ति” इत्यत्र गोव्यक्तेः अपदार्थत्वे तस्याः आख्यातार्थकृत्यन्वयित्वाभावेन च आख्यातार्थबहुत्वान्वयः न स्यात्~। 
			
			\subsubsection{लक्षणया व्यक्तिलाभपक्षस्य विमर्शः}
			
				अत्र विमृश्यते- पदानां स्वशक्य-शक्यतावच्छेदकातिरिक्तरूपेणैव उपस्थिते अर्थे लक्षणा भवति~।  यथा ”गङ्गायां घोषः” इत्यत्र गङ्गापदस्य तीरत्वेनोपस्थिते तीरे लक्षणा~।  तदुक्तं ”स्वार्थादन्येन रूपेण  ज्ञाते भवति लक्षणा” इति~।  गोपदात्तु गोव्यक्तेरुपस्थितिः गोत्वेनैव भवति~।  तच्च गोपदस्य स्वार्थ एव~। ततोऽन्येन  रूपेण व्यक्तेरुपस्थितिविरहात्~।

				लक्षणा भवितुं नार्हति~। न च व्यक्तित्वेन सास्नादिमत्वेन वा स्वार्थादन्येन लक्षणा भवतीति वाच्यम्~।  तेनरूपेण शाब्दबोधप्रसङ्गात्~।  न चेष्टापत्तिः, गोत्वेनैव व्यक्तिबोधस्य आनुभविकत्वात्~।  न च स्वार्थादन्येनेत्यादिनियमो अयुक्तः~, विशिष्टवाचकानां धेन्वादिपदानां विशेष्ये लक्षणायाः असङ्ग्रहप्रसङ्गात्~।  तथा च गोत्ववाचकस्य  गोपदस्य गोत्वविशिष्टे लक्षणा भवितुमर्हति~।  गुणवाचकस्य नीलपदस्य नीलविशिष्टे लक्षणावत् इति वाच्यम्~। 

				एकत्र युगपद्वृत्तिद्वयस्य विरुद्धत्वात्~।  गोत्वे शक्तस्य गोपदस्य गोत्वान्तर्भावेण लक्षणाया अभ्युपगमासम्भवात्~।  व्यक्तिमात्रे लक्षणोपगमे तु  आनयनादिक्रियान्वयिन्यां व्यक्तौ गोत्वस्य अवच्छेदकतया साक्षाद् क्रियान्वयाभावेन मुख्यत्वहानिप्रसङ्गः~। 

				किञ्च गोशब्दस्य जातिमात्रे शक्तिः~, व्यक्तौ लक्षणा इति न सम्भवति~।  शक्तिलक्षणयोः प्रयोगमूलकत्वात्~।  जातौ गोशब्दस्य मुख्यप्रयोगाभावात्~।  न हि ”गामानय”~,” गौरुत्पन्ना ” इत्यादौ गोशब्दः\footnote{मणिकृतस्तु प्रयोगहेतुभूतार्थतत्त्वज्ञानजन्यः प्रमाणशब्दः इत्याहुः [त. चिं.शब्दखण्डः], आप्तोपदेशः शब्दः इति गौतमः [न्या.सू.], आप्तवाक्यं शब्दः इति अन्नंभट्टः [त. सं]} जातौ प्रयुज्यते~।  अपि तु व्यक्तावेव~।  अत एव ’गां पश्य’, ’गौरस्ति’ इत्यादौ अपि व्यक्तिपरः गोशब्दः उपगम्यते~, न तु जातिपरः~।  लक्षणा च मुख्यार्थान्वयानुपपत्त्या ततोऽन्यत्रार्थे शब्दप्रयोगात् सिद्ध्यति~।  व्यक्तेः मुख्यार्थादन्यत्वम् असिद्धम्~।  तस्मात् जातिविशिष्टव्यक्तिः शक्या~।  न च तर्हि अस्तु गोत्वे गवि च शक्तिः इति वाच्यम्~।  तथासति तृतीयायाः करणत्व-एकत्वयोः पृथक् शक्तिरिव गोगोत्वयोः पृथक्शक्त्युपगमात् गोपदात् गोत्वं, गोव्यक्तिः इति बोधापत्तिः~।  गौरितिबोधानुपपत्तिश्च~।  व्यक्तिजात्योः वैशिष्ट्यं च समवायाख्यसम्बन्धः~।

				\begin{small}
				
					उच्यते – स्वार्थादन्येन रूपेण ज्ञाते भवति लक्षणा~। तीरत्वेन ज्ञाते गङ्गापदस्येव~। न चेह गोत्वादन्येन रूपेण व्यक्तेरुपस्थेतिः, किन्तु गोत्वेनैव~। व्यक्तित्वेन सास्नादिमत्वेन चोपलक्ष्यत्वे गोपदाद्व्यक्तित्वादिरूपेण धीः स्यान्न तु गौरिति~। नापि गोत्वसम्बन्धिनि गोत्वविशिष्टे लक्षणा~। गोत्वे हि न साक्षादानयनाद्यन्वय इति व्यक्त्यवच्छेदकतया तस्यान्वयेऽमुख्यत्वम्~। लक्षणयापि गोत्वावच्छिन्नैव व्यक्तिः क्रियान्वयिनी प्रतीयते न केवला व्यक्तिरिति गोत्वविशिष्टस्य लक्ष्यत्वे युगपद्वृत्तिद्वयविरोधः~। गोत्वेऽपि वा लक्षणा~। अपि च जातिमात्रे न शक्तिर्न वा व्यक्तौ लक्षणा~। जातौ मुख्यप्रयोगाभावात्~। तयोस्तन्मूलकत्वात्~। प्रयोगो हि व्यवहारहेतुज्ञानार्थः~। न च जातिमात्रनिर्विकल्पकाद्व्यक्तिमनादाय केवलजातौ व्यवहारः~। तस्य विशिष्टज्ञानसाध्यत्वात्~। गां पश्य, गौरस्तीत्यादावपि गोत्वविशिष्टस्यैव ज्ञानं व्यवहारश्च~।
				\end{small}

	जातेरिव व्यक्तेरपि पदादुपस्थितिः शक्तिसाध्येति व्यक्तिरपि पदश्क्या इति न च शङ्कनीयम्~। पदादुपस्थिते अनन्यलभ्ये एव शक्ति स्वीकारात्~। अन्यलभ्येऽर्थे शक्त्यकल्पनात्~। अन्यथा न्यायमते पदस्य अन्वयेऽपि शक्तिस्वीकारप्रसङ्गः~। गङ्गादिपदानां तिरादौ लक्षणायाः उच्छेदप्रसङ्गश्च~। तत्रापि शक्तिस्वीकारस्य दुर्वात्वात्~।

	जातेः पदवाच्यत्वे तत्र व्यवहारेण  शक्तिग्रहः दुरुपपादः~। कारकोपरक्तक्रिया हि व्यवहारगोचरो भवति~। जातिस्तावत् न क्रिया~, नापि कारकम्~। अतो न व्यवहारगोचर इति नशङ्कनीयम्~। यतो हि केवलव्यक्तेः न कारकत्वं सम्भवति~। न हि 'गौः गच्छति' इत्यत्र व्यक्तिमात्रं भातीति कस्यचित् प्रतीतिः~। किन्तु जातिविशिष्टया व्यक्तेः कारकत्वं~। तथा च जातेः व्यवहारगोचरत्वात् व्यवहारेण तत्र शक्तिग्रहः सूपपाद एव~।



\chapter{द्वितीयोऽध्यायः पङ्कजपदस्य योगरूढिविमर्शः}

	\section{पङ्कजपदस्य रूढिं विना पद्मबोधकत्वमिति पूर्वपक्षः}

		\subsection{पङ्कजपदस्य रूढिनिराकरणे युक्तिप्रदर्शनम्} 

			\begin{small}
				
				अत्र मीमांसकाः – न तावत् स्मृत्यर्थं शक्तिः~। पङ्कजपद\footnote{शक्तं पदम्~। तच्चतुर्विधम्~। क्वचिद्यौगिकम् , क्वचिद्रूढम् , क्वचिद्योगरूढम् , क्वचिद्यौगिकरूढम्~। तथा हि यत्र अवयवार्थ एव बुध्यते तद्यौगिकम् , यथा पाचकादिपदम्~। यत्रावयवशक्तिनिरपेक्षया समुदायशक्त्या बुध्यते तद्रूढम्~। यथा गोमण्डलादिपदम्~।  यत्र तु अवयवशक्तिविषये समुदायशक्तिरप्यस्ति तद्योगरूढम् , यथा पङ्कजादिपदम्~। तथाहि पङ्कजपदम् अव्यवशक्त्या पङ्कजनिकर्तृरूपमर्थं बोधयति, समुदायशक्त्या च पद्मत्वेन रूपेण पद्मं बोधयति~। न च केवलया अवयवशक्त्या कुमुदे प्रयोगः स्यादिति वाच्यम्~। रूढिज्ञानस्य केवलयौगिकार्थबुद्धौ  प्रतिबन्धकत्वादिति प्राञ्चः~। वस्तुतस्तु समुदायशक्त्युपस्थितपद्मे अवयवार्थपङ्कजनिकर्तुरन्वयो भवति सान्निध्यात् ॥ यत्र तु रूढ्यर्थस्य बाधः प्रतिसन्धीयते तत्र लक्षणया कुमुदादेर्बोधः~। यत्र तु कुमुदत्वेन  रूपेण बोधे न तात्पर्यज्ञानं पद्मत्वस्य च बाधः तत्र अवयवशक्तिमात्रेण निर्वाह इत्यप्याहुः ॥ यत्र तु स्थलपद्मादौ अवयवार्थबाधः तत्र समुदायशक्त्या पद्मत्वेन रूपेण बोधः~। यदि तु स्थलपद्मं विजातीयमेव तदा लक्षणया एवेति ॥ यत्र तु यौगिकार्थरूढ्यर्थयोः स्वातन्त्र्येण बोधः तद्यौगिकरूढम् , यथा उद्भिदादिपदम्~। तत्र हि उद्भेदनकर्ता तरुगुल्मादिर्बुध्यते यागविशेषोऽपि इति ॥ न्या-सि-मु., शब्दखण्डः।}प्रयोगविषये नियतपद्मानुभवजनितसंस्कारात् स्मृतेरेवोपपत्तेः, स्मृतेस्तज्जन्यत्वनियमात्~। नाप्यनुभवार्थं, नियमतः स्मृतं पद्ममादाय व्यक्तिवचनन्यायेनावयवैः पङ्कजनिकर्तृ पद्ममित्यनुभवसम्भवात्~। स्मृतिश्च रूढ्या अन्यथा वेति न कश्चिद्विशेषः~। शक्तिं विना नियमतः प्रयोग एव कुत इति चेन्न~। पूर्वप्रयोगमपेक्ष्य अवयवानामुक्तन्यायेन पद्मानुभवजनकत्वनियमात्~। पूर्वप्रयोगोऽपि तत्पूर्वप्रयोगमपेक्ष्येत्यनादितैव~। अथानियतोद्बोधस्य संस्कारस्य शक्तिं विना नियतोद्बोधे हेत्वभावात् नियता स्मृतिरेव न स्यादिति चेन्न~। कदाचिच्छक्तितोऽपि उद्बोधाभावेन शक्यास्मरणात् शक्तिं विनापि नियमतः शक्तिस्मरणाच्च~। उद्बोधकञ्च न नियतं, सदृशपदशक्तिसम्बन्धिज्ञानानां प्रत्येकं व्यभिचारात्~। किन्तु यत्र स्मृतिः तत्र तत्कालोत्पन्नमनियतमेवोद्बोधकं कल्प्यते फलबलात्~। कार्योन्नेयधर्माणां यथाकार्यमुन्नयनात्~। 
			\end{small}

			मीमांसकास्तावत् पङ्कजपदस्य पद्मत्वावच्छिन्ने रूढिं नाभ्युपयन्ति~।  अयं तेषामाशयः –पङ्कजपदात् पद्मस्य स्मरणं शाब्दबोधश्च तत्ररूढिं विनापि उपपादयितुं शक्यते~।  तथा हि – पद्मस्मरणं प्रति हेतुत्वेन  क्लॄप्तस्य पद्मानुभवजन्यसंस्कारस्य पङ्कजपदप्रयोगस्थले नैयात्योपगमादेव पद्मस्मरणसम्भवेन न तदर्थे पद्मे शक्तिकल्पनमावश्यकम्~।  पङ्कजपदप्रयोगस्थले नियमेन पद्मस्मरणस्य सिद्धौ~, स्मृतेपद्मे योगेनोपस्थितस्य पङ्कजनिकर्तुः नियमेनान्वयोऽपि उपपद्यते~।  व्यक्तिवचनानां सन्निहितविशेषपरकत्वात्~।  

			न च तदर्थबोधतात्पर्येण नियमतः तत्पदप्रयोगं प्राति तदर्थे तत्पदस्य शक्तिः प्रयोजिका~। तथा च पद्मे पङ्कजपदस्य शक्तिविरहे पद्मबोधतात्पर्येण नियमतः पङ्कजपदप्रयोगो न स्यात् इति वाच्यम्~।  पङ्कजपदस्य पद्मानुभवजनकत्वनिश्चयादेव तस्य नियमतः पद्मबोधतात्पर्येण प्रयोगः~।  तत्पदस्य तदर्थबोधजनकत्वनिश्चय एव तत्पदस्य नियमतः तदर्थबोधतात्पर्येण प्रयोगं प्रति प्रयोजकः इत्यभ्युपगमात्~।

			पङ्कजपदस्य पद्मानुभवजनकत्वनिश्चयश्च पूर्वप्रयोगदर्शनादेव जायते~।  तत्र च पूर्वप्रयोगे प्रयोजकः  तदर्थबोधकत्वनिश्चयः तत्पूर्वतनप्रयोगदर्शनाद् जायते इत्यनादिता एव~। 

			न च पङ्कजपदस्य रूढिविरहे पङ्कजपदात् पद्मस्मरणस्य नैयत्यं न स्यात्~।  पद्मानुभवजनितसंस्कारस्य नियमेन सत्वेऽपि तत्सहकारिणः उद्बोधकस्य सत्वनियमाभावात्~।  उद्बोधकसहकृतस्यैव संस्कारस्य फलोपधायकत्वात् इति वाच्यम्~। 

			पद्मे पङ्कजपदस्य शक्त्युपगमेनापि नियतपद्मस्मरणस्योपपादयितुमशक्यत्वात्~।  तथा हि शक्तिग्रहेऽपि कदाचित् शक्यार्थस्मरणं नोदेति~।  शक्त्यग्रहेऽपि कदाचित् शक्यार्थस्मरणमुदेति~।  अतः शक्तिग्रहः अर्थस्मरणे न नियतोद्बोधकः~।  अपि तु अनियत एव सादृश्यज्ञानसम्बन्धिज्ञानादिवत्~।  एतेषाञ्च  शक्तिज्ञान-सादृश्यज्ञान-सम्बन्धिज्ञानादीनां संस्कारोद्बोधं प्रति न हेतुत्वं घटते~।  प्रत्येकं व्यभिचारात्, तस्मात् यत्र स्मरणमुत्पद्यते तत्र पूर्वकालोत्पन्नं किञ्चित् अनियतमपि उद्बोधकं कल्प्यते, फलबलात्~।  यथा कार्यं कारणस्य उन्नेयत्वात्~।  तथा च यत्र पद्मस्मरणमुत्पद्यते तत्र पूर्वकालोत्पन्नं किञ्चित् अनियतमपि पद्मसंस्कारस्य उद्बोधकं कल्पनीयमिति पद्मे शक्तिग्रहोपगमो व्यर्थः~। 

		\subsection{रूढिनिराकरणे प्रसक्तदोषाणां परिहारः}

			\begin{small}
				
				स्यादेतत्~। पद्मे नियतप्रयोगरूपसम्बन्धेन पङ्कजपदादेव पद्मस्मृतिरस्तु~। एवञ्च पद्मे विभक्त्यर्थान्वयः शाब्दानुभवप्रवेशश्चोपपद्यते पङ्कजपदप्रतिपाद्यत्वात्~। न च प्रतिपाद्यता वृत्त्यैव तदुपयोगिनी, पाचकमानयेत्यादौ वाक्योपस्थाप्ये तदभावात्~। न च पदाद्वृत्त्यैव स्मृतिः~। किन्तु सम्बन्धिज्ञानाद्वृत्तेरपि सम्बन्धत्वेन स्मृत्युपयोगात्~। अन्यथा पदाच्छक्तेः स्मृतिर्न स्यात्~। गवादिपदे त्वेवं स्मृतिसम्भवेऽप्यन्वयानुभवार्थं शक्तिरित्युक्तम्~। 
			\end{small}
			
			पङ्कजपदात् नियतप्रयोगसम्बन्धेन पद्मस्मृतिरुपेयते~।  तथा च पद्मं पङ्कजपदप्रतिपाद्यमेव~। अतः ”पङ्कजमानय” इत्यादौ पद्मस्य विभक्त्यर्थकर्मत्वादिना अन्वयः उपपद्यते~।  प्रत्ययानां स्वप्रकृत्यर्थान्वितस्वार्थबोधकत्वमिति व्युत्पत्तौ प्रकृत्यर्थत्वस्य प्रकृतिप्रतिपाद्यत्वरूपत्वात्~। 

			न च प्रकृत्यर्थत्वं वृत्त्या प्रकृतिप्रतिपाद्यत्वमेव~।  तच्च ’पङ्कजमानय’ इत्यत्र पद्मे अनुपपन्नमिति वाच्यम्~।  तथा सति ’पङ्कजमानय’ इत्यत्र न्यायमते पाककर्तुः  वृत्त्या पदप्रतिपाद्यत्वाभावेन  विभक्त्यर्थकर्मत्वेन अन्वयो न स्यात्~।  पाककर्तुः पाचकवाक्यप्रतिपाद्यत्वात्, वाक्ये च वृत्तिविरहात्~। 

			न च तथापि पद्मस्य प्रकृतिप्रतिपाद्यत्वमनुपपन्नम्~।  तद्धि प्रकृतिजन्यस्मृतिविषयत्वमेव~।  तत्र प्रकृतिः पद्मं वाक्यञ्च~।  तत्र पदजन्या स्मृतिः वृत्त्यैवेति नियमः~।  पङ्कजपदस्य वृत्तिविरहे ततः स्मृतिः अनुपपन्नेति वाच्यम्~।  पदात् वृत्त्यैव स्मृतिः इति नियमे मानाभावात्~।  पदस्य शक्तौ वृत्तिविरहेऽपि ततः तत्स्मरणोदयेन व्यभिचारात्~।
		
			\subsubsection{अ}
			
				\begin{small}
				
					न च पद्मत्ववत् तद्व्यापकादेरपि स्मृतिप्रसङ्गः~। स्मृतिबलेनोद्बोधकल्पनमिति तत्र स्मृत्यभावेन तदुद्बोधाभावात्~। तस्मात् शक्तिं विना शक्तेरिव पद्मत्वस्य नियता स्मृतिः~। 
				
					उच्यते~। नियतपद्मस्मृतेरुक्तसम्बन्धेन पङ्कजपदसाध्यत्वे पद्मवत्तद्व्याप्यव्यापकयोरपि नियमतः स्मृतिप्रसङ्गः~। अथ पद्मे प्रयोग एव पद्म एव प्रयोग इति नियतसम्बन्धेन पद्मेतरव्यावृत्तेन पद्मस्यैव पदात् स्मृतिः~। 
				
					तर्हि ज्ञानस्यास्य हेतुत्वे सकलप्रयोगादर्शिनो बहुधा पद्म एव गृहीतप्रयोगस्य समव्याप्तिज्ञानाभावान्न नियता पद्मस्मृतिः स्यात्~। स्वरूपसतस्तथात्वे वा अगृहीतपद्मप्रयोगस्यापि ततो नियतपद्मस्मृतिप्रसङ्गः~। 
	
					अथ यादृशः प्रयोगस्त्वया शक्तिग्राहकत्वेनाभिमतः स एव पद्मस्मारकोऽस्तु~। न च पद्मत्वस्येव प्रयोगसमव्याप्तत्वेन गृहीतस्य सौरभादेरुपाधेस्ततः स्मृतिप्रसङ्गः~। तवापि शक्तिग्रहप्रसङ्गात्~। तयोस्तुल्यत्वेऽपि शक्तिग्राहकप्रमाणे लाघवादितर्कावतारान्नोपाधौ शक्तिरिति यदि तदा तर्कसहकृत एव शक्तिग्राहकत्वाभिमतः सम्बन्धः पद्मस्मृतिहेतुरस्तु~। तर्काद्यनवतारेऽपि बहुधा गृहीतप्रयोगस्य पद्मस्मृतिदर्शनान्न तथेति चेत्~, तर्हि तवापि तर्कं विना शक्तिग्राहकाभावात् कथं पद्मस्मृतिरिति तुल्यम्~। न चैवं तत एव शक्तिग्रहोऽपि स्यात्~। अनन्यलभ्यस्यैव शब्दार्थत्वादिति~। 
				\end{small}
				
				न च विना शक्तिं पङ्कजपदात् पद्मत्वस्य स्मृतिसम्भवे पद्मत्वव्यापकस्यापि स्मृतिप्रसङ्गः, शक्तिग्रहरूपोद्बोधकविरहस्य उभयत्र सामान्यादिति वाच्यम्~।  पङ्कजपदात् पद्मत्वव्यापकस्य स्मृत्यनुदयेन तदुद्बोधकाभावः निश्चीयते~।  पद्मत्वस्य तु स्मृत्युदयेन तत्पूर्वकालिकं  किञ्चित् उद्बोधकं कल्प्यते~।  स्मृतिबलेन उद्बोधककल्पनात्~।  तथा च यथा न्यायमते पङ्कजपदात् शक्तेः स्मरणं तत्र शक्तिविरहेण अङ्गीक्रियते तथा पद्मस्य स्मरणं तत्र शक्तिविरहेऽपि भवितुमर्हति~।

				न च पङ्कजपदस्य वृत्तिं निराकृत्य नियतप्रयोगरूपसम्बन्धेन पद्मस्मृतेः उपपादने पद्मव्याप्यस्य पद्मव्यापकस्य च पञ्कजपदात् तेन सम्बन्धेन नियमतः स्मृतिप्रसङ्गः इति वाच्यम्~।  पङ्कजपदनियतप्रयोगस्य पद्मे सत्वेऽपि  पद्मव्याप्ये पद्मव्यापके च विरहात्~।  पङ्कजपदस्य पद्मे प्रयोग एव~, पद्मे एव प्रयोगः  इत्येव पङ्कजपदनियतप्रयोग इत्यनेन विवक्षितत्वात्~। 
	
				न च पङ्कजपदात् पद्मस्य स्मृतौ प्रयोगसमनैयत्यरूपसम्बन्धस्य ज्ञानं हेतुरित्युपगमे  पङ्कजपदस्य सकलप्रयोगान् अदृष्टवतः बहुधा पद्मे एव गृहीतप्रयोगस्य पुरुषस्य प्रयोगसमनैयत्यज्ञानाभावात् पङ्कजपदात् नियतपद्मस्मृतिः न स्यात्  इति वाच्यम्~। प्रयोगसमव्याप्यत्वसम्बन्धस्य स्वरूपसत एव  हेतुत्वोपगमेन उक्तदोषानवकाशात्~। 

				न चैवं सति येन पुरुषेण पङ्कजपदस्य पद्मे प्रयोगो न गृहीतः तस्यापि पङ्कजपदात् नियतपद्मस्मृतिप्रसङ्गः इति वाच्यम्~।  न्यायमते शक्तिग्राहको यः प्रयोगः तस्यैव अस्माभिः पद्मस्मारकतायाः स्वीकारात्~।  उक्तस्थले च शक्तिग्राहकप्रयोगस्य  विरहेण स्मरणस्य आपादयितुमशक्यत्वात् न दोषः~। 

				न च प्रयोगसमव्याप्यत्वस्य पद्मत्वावच्छिन्ने इव सौरभावच्छिन्नेऽपि सत्वात् ततोऽपि पद्मस्मृत्युत्पत्तिप्रसङ्ग इति वाच्यम्~।  न्यायमते ततः शक्तिग्रहोत्पत्तिप्रसङ्गस्य तुल्यत्वात्~। 

				न च पद्मत्व-सौरभयोः द्वयोः पङ्कजपदप्रयोगविषयतासमव्याप्यत्वस्य अविशिष्टत्वेऽपि लाघवादितर्कसहकृतस्यैव प्रयोगसमनैयत्यग्रहस्य शक्तिग्राहकत्वोपगमात् सौरभादिरूपोपाधेः पद्मत्वापेक्षया गुरुत्वेन न तत्र शक्तिः गृह्यते  इति वाच्यम्~।  तथा सति तर्कसहकृतस्यैव शक्तिग्राहकत्वेनाभिमतस्य प्रयोगसमव्याप्यत्वादिसम्बन्धस्य पद्मस्मृतिहेतुत्वोपगमेन, सौरभादौ च प्रयोगसमव्याप्यत्वस्य सत्वेऽपि लाघवादितर्कसहकारविरहेण पद्मस्मृतेः वारणसम्भवात्~।
				
				न च बहुधा पद्मे गृहीतपङ्कजपदप्रयोगस्य पुरुषस्य  लाघवादितर्कविरहिणोऽपि पद्मस्मृतिदर्शनात्, पद्मस्मृतिं प्रति प्रयोगसमव्याप्यत्वस्य हेतुतायां लाघवादितर्कस्य सहकारित्वे नाभ्युपगन्तुं शक्यमिति वाच्यम्~। तथा सति न्यायमते लाघवादितर्कविरहिणोऽपि पुरुषस्य  पङ्कजपदशक्तिग्रहस्य  ततः पद्मस्मरणस्य च उत्पाददर्शनात्, शक्तिग्राहकत्वेन अभिमतसम्बन्धस्यापि  लाघवादितर्कसहकारितायाः अभ्युपगन्तुमशक्यत्वात्~।

			\subsubsection{इ}

				\begin{small}

					न चैवं गवादिपदेऽपि न शक्तिः स्यात्~। व्यवहारकालीनसंस्कारादेव गवादिस्मृतिसम्भवादिति वाच्यम्~। न हि तत्र स्मृत्यर्थं शक्तिः~। किन्तु अनुभवार्थं पदादन्यतो गवादेरनुभवासम्भवात् अव्युत्पन्नस्य ततोनुभवासम्भवाच्च~। पद्मानुभवश्च भोगादेवेति न समुदायो हेतुरन्यथासिद्धत्वात्~। अतो नानुभवबलात् समुदाये शक्तिकल्पनम्~। नन्वेवं गवादिपदानां प्रमेयत्वे शक्तिरस्तु~। गवादिस्मृतिः संस्कारादिति चेन्न~। गोव्यवहारेण स्वोपपादके गोज्ञाने पदस्य शक्तिकल्पनं, न त्वनुपपादके प्रमेयत्वेन गोज्ञाने गोपदात् प्रमेयो गौरित्यननुभवाच्च~। 
				\end{small}
					
				न च पङ्कजपदस्य पद्मे शक्तिविरहेऽपि तत्स्मरणोपगमे गोपदस्यापि गवि शक्तिं विना गोस्मरणाभ्युपगम्अप्रसङ्गः~। गवानुभवजनितसंस्कारादेव कुतश्चित् उद्बुद्धात् गोविषयकस्मरणस्य उत्पादसंभवात् इति वाच्यम्~। गोविषयकशब्दानुभवनिर्वाहाय गोशब्दस्य गवि शक्तिस्वीकारस्य आवश्यकत्वात्~।  गोपदशक्तिग्रहरहितस्य पुरुषस्य ततः गोविषयकशाब्दबोधानुदयेन तयोः शक्तिग्रहशाब्दबोधयोः कार्यकारणभावस्य स्वीकार्यत्वात्~। पङ्कजपदात् पद्मविषयकशाब्दबोधस्तु  अवयवशक्तिग्रहादौ असम्भवः~।  अतो न समुदायशक्तिग्रहस्य कारणत्वं कल्प्यते~, अन्यथासिद्धत्वात्~। 
	
				न चैवमपि गोपदस्य प्रमेयत्वे शक्तिप्रसङ्गः~।  गोपदाधीनशाब्दबोधस्य गोविषयकतायाः गोविषयकस्मरणेनैव उपपद्यमानत्वाच्च~।  तस्य च गवानुभवजनितसंस्कारादेव उपस्थितत्वाच्च~।  शब्दानुभवशक्तिग्रहयोस्तु समानविषयकत्वेन नास्ति कार्यकारणभाव इति वाच्यम्~। गविगोव्यवहारस्य उपपादकतया गवि एव गोशब्दस्य शक्तेः कल्पनात्~।  प्रमेयमात्रे गोव्यवहारविरहेण प्रमेयमात्रे गोशब्दस्य  शक्तिकल्पनासम्भवात्~।  गोशब्दाद् प्रमेयत्वेन बोधस्य अननुभवाच्च~। 
	
			\subsubsection{उ}
	
				\begin{small}
				
					अथैवं संस्कारादेव तीरादिस्मृतिसम्भवे गौणलाक्षणिकोच्छेदः~। तीराद्यनुभवार्थं हि न तत्कल्पनं तदनुभवस्येतरपदादेव सिद्धेः तयोरननुभावकत्वात्~। तस्मान्नियता स्मृतिः वृत्तिसाध्येति तयोः कल्पनात्~। तथा च नियतपद्मस्मृत्यर्थं पङ्कजपदेऽपि वृत्तित्वेन शक्तिकल्पनमावश्यकं लक्षणाद्यभावादिति चेन्न, गङ्गायामित्यादौ वृत्तिं विना तीरादेरपदार्थत्वे विभक्त्यर्थान्वयस्तत्र न स्यात्~। विभक्तीनां प्रकृत्यर्थगतस्वार्थान्वयबोधकत्वव्युत्पत्तेः~। पद्मस्य तु पङ्कजवाक्यप्रतिपाद्यत्वेन पाचकादेरिव विभक्त्यर्थान्वयोपपत्तिः~।
				\end{small}
			
				न च पङ्कजपदप्रयोगस्थले  वृत्तिं विना संस्कारादेव पद्मस्मरणोपगमे लाक्षणिकगङ्गादिपदप्रयोगस्थलेऽपि संस्कारादेव तीरादिस्मरणोपपादनसम्भवेन लक्षणाया उच्छेदप्रसङ्गः~।  लक्ष्यार्थशाब्दबोधं प्रति समभिव्याहृतशक्तपदान्तरस्यैव हेतुतया तीरादिविषयकशाब्दानुभावोपपादकतयापि गङ्गादिपदे लक्षणानुसरणसार्थकतायाः दुर्घटत्वात् इति वाच्यम्~। ’गङ्गायां घोष’ इत्यादौ तीरादेः विभक्त्यर्थवृत्तित्वादिना अन्वयनिर्वाहात् तीरे लक्षणायाः उपगन्तव्यत्वात्~।  अन्यथा तीरस्य अपदार्थत्वे पदविभक्त्यर्थान्वयानुपपत्तेः~।  प्रत्ययानां स्वप्रकृत्यर्थान्वितस्वार्थबोधकत्वम् इति व्युत्पत्तेः~।  ’पङ्कजमानय’ इत्यत्रतु पङ्कजवाक्यस्य रूढिविरहेऽपि योगेन लब्धं पद्मं विभक्त्यर्थेन कर्मत्वेन अन्वेति यथा ’पाचकमानय’ इत्यत्र~।
	
			\subsubsection{ऋ}
			
				\begin{small}
				
					यत्तु शब्दोपस्थित एव शाब्दान्वयबोधः~। अन्यथा प्रत्यक्षोपस्थिते कलाये पचतीत्यन्वयबोधः स्यादिति~। तन्न~। पदस्य तत्र तात्पर्याग्रहात्~। तद्ग्रहे भवत्येव किं पचसीत्युक्ते वधूपदर्शितकलायादौ~। अन्यथा दैवात् श्रुतस्मृतकलायपदात् कुतो नान्वयबोधः~। द्वारमित्यादावपि न पिधेहिपदाध्याहारः~। किन्तु तदर्थस्यैव लाघवात्~। न च पद्ममानयेत्यादौ शाब्दानुभवे पद्मोपस्थापकपदजन्यत्वादन्यत्रापि तथेति वाच्यम्~। शाब्दपद्मानुभवे हि तदन्वयबोधतात्पर्यकपदत्वेन कारणता न तु पद्मोपस्थापकपदत्वेनापि गौरवात्~। 
				\end{small}
			
				न च शब्दादुपस्थित एवार्थे शाब्दान्वयबोधनियमः~।  अन्यथा प्रत्यक्षेणोपस्थिते  कलाये ’पचति’ इति शब्दादुपस्थितपाकस्य अन्वयबोधापत्तिः~।  तथा च ’पङ्कजमानय’ इत्यत्र  शब्दादनुपस्थिते संस्कारेण स्मृते पद्मे द्वितीयार्थकर्मत्वस्य शाब्दान्वयबोधो दुरुपपाद इति वाच्यम्~। प्रत्यक्षादिना उपस्थितेऽपि अर्थे तात्पर्यग्रहसत्वे शाब्दान्वयबोधोदयेन उक्तनियमस्य अप्रामाणिकत्वात्~। अत एव ’द्वारम्” इत्यादौ अर्थस्यैव  अध्याहारः, न तु ’ पिधेहि’ इति पदस्य~।
			
			\subsubsection{ऌ}

				\begin{small}
				
					कुमुदे लक्षणा न स्यात् योगार्थस्याबाधादिति चेन्न~। वक्ष्यते हि तत्र तस्यासाधुत्वम्~। 
	
					नव्यास्तु नियमतः स्मृताद्मस्यान्वयानुपपत्त्यनन्तरमेव कुमुदधीरिति न तत्र लक्षणव्यवहारः वस्तुतो मुख्यतैव~। तवापि पद्मत्वस्यायोग्यतया अनन्वये योगादेव कुमुदधीर्नलक्षणयेति~। 
				\end{small}

				न च पङ्कजपदस्य पद्मे शक्तिविरहे कुमुदादौ लक्षणा नोपपद्यते~।  शक्याप्रसिद्धौ शक्यसम्बन्धरूपलक्षणायाः अप्रसिद्धेः इति वाच्यम्~। इष्टत्वात्~।  पङ्कजपदस्य कुमुदे मुख्यत्वमेव न तु लक्षणा~।  यथा न्यायमते रूढ्या स्मृतस्य पद्मस्य पङ्कजनिकर्तृत्वेन  अनुभूतस्यापि पदार्थान्तरान्वययोग्यताविरहनिश्चयेन अनन्वये सति पुनः योगादेव पङ्कजनिकर्तृत्वेन कुमुदस्य बोधः~, न तु लक्षणया~। 
		
		\subsection{रूढिस्वीकारे दोषोद्भावनम्}
					
			\subsubsection{अ}
			
				\begin{small}
				
					एतेन पङ्कजपदान्नियमतः पद्मज्ञानं न वृत्तिं विना~। अतो लक्षणाद्यभावे शक्तिरित्यपास्तम्~। ज्ञानं हि स्मृतिरनुभूतिश्च शक्तिं विनाप्युपपन्ना न तां कल्पयति अनन्यलभ्यस्यैव शब्दार्थत्वात्~। अन्यथा शक्तिं विना पदान्नोपस्थितिरित्यन्वयेऽपि शक्तिर्लक्षणोच्छेदश्च~। 
				\end{small}
					
					न च पङ्कजपदं पद्मे वृत्तिमत् नियतपद्मप्रतीतिजनकत्वात्, पङ्कजपदं  पद्मे शक्तं पद्मे वृत्तिमत्त्वे सति पद्मे लाक्षणिकत्वाभावात्~, इत्यनुमानाभ्यां शक्तिः सिध्यति इति वाच्यम्~। अप्रयोजकत्वात्~।  यतो हि प्रतीतिः ज्ञानम्~।  तद्धि स्मृतिरनुभवश्च वृत्तिमन्तराप्युपपन्नमिति  न वृत्तिं कल्पयति~।  तथा च इन्द्रियादौ व्यभिचारः~। हेतुकुक्षौ  पदत्वनिवेशे तु संसर्गांशे वृत्तिविरहेण पदे व्यभिचारः~।

			\subsubsection{इ}
			
				\begin{small}
				
					पङ्कजं पद्ममुच्यत इति प्रसिद्धार्थपदसामानाधिकरण्यात् पद्मस्य ज्ञापकं तत् सिध्यति न तु तच्छक्तम्~। 
				\end{small}
			
				 न च ’पङ्कजं पद्ममुच्यते’  इति प्रसिद्धपदसामानाधिकरण्यात् पङ्कजपदस्य पद्मपदसमानार्थकत्वेन  पद्मे शक्तिः सिध्यति~। यथा घटपदसामानाधिकरण्येन कलशपदस्य घटे शक्तिः इति वाच्यम्~। प्रसिद्धपदसामानाधिकरण्यस्य शक्तिग्राहकत्वानभ्युपगमात्~। 

			\subsubsection{उ}
			
				\begin{small}
				
					अत एव पङ्कजपदं पद्मशक्तं नियमतस्तत्स्मारकत्वात् पद्मपदवदिति निरस्तम्~। शक्तौ व्यभिचारात्~, अनन्यलभ्यत्वस्य पद्मानुभावकत्वस्य चोपाधित्वाच्चेति~। 
				
					न चैवं नियतप्रयोगादेव शक्तिसिद्धिः~। अनन्यलभ्यस्यैव पदार्थत्वादिति~।
				\end{small}
			
				न च पङ्कजपदं पद्मशक्तं नियमतः पद्मस्मारकत्वात् पद्मपदवत् इत्यनुमानेन शक्तिः सिध्यति इति वाच्यम्~।  शक्तौ व्यभिचारात्~।  अनन्यलभ्यार्थकत्वस्य  पद्मानुभावकत्वस्य चोपाधित्वात्~। पद्मपदे अनन्यलभ्यपद्मार्थकत्वस्य सत्वात् पङ्कजपदे तु तयोः असत्वात्~।  यद्यपि पद्मानुभावकत्वस्य विरहः पङ्कजपदे सन्दिग्धः तथापि संदिग्धोपाधिः भवितुमर्हति~। 	

				न चैवं पङ्कजपदं पद्मे शक्तं पद्मे नियतप्रयोगात् इत्यनुमानेन शक्तिः सिध्यति इति वाच्यम्~।  अनन्यलभ्यार्थकत्वस्य तत्रोपाधित्वात्~। 

	\section{पङ्कजपदस्य रूढ्या पद्मबोधकतायाः समर्थनम्}
		
		\subsection{रूढिस्वीकारे युक्तिप्रदर्शनम्} 

			\begin{small}
			
				एवं पद्मं पङ्कजपदशक्यं ततो नियमतः पङ्कजनिकर्तृपद्ममिति प्रतीतेः~। अवयवानां तत्रासामर्थ्यात् रूढिं विना योगमात्रात् कुमुदे प्रयोगधीप्रसङ्गाच्च~। ननु रूढावपि योगात् कुमुदे तौ कुतो न स्याताम्~। रूढ्या प्रतिबन्धादिति प्राञ्चः~। वयन्तु नियमतो रूढ्या स्मृतं पद्ममेव व्यक्तिवाचकडप्रत्ययेन पङ्कजनिकर्तृतयानुभाव्यते, बाधकं विना व्यक्तिवचनानां सन्निहितविशेषपरत्वनियमात्~। यथाग्नेयीति ढगन्तपदेन प्रकरणादिना सन्निहिता ढगभिहिता ऋग्व्यक्तिर्बोध्यते~। एवञ्च सर्वत्र पद्मानुभवसामग्र्येवेति न कुमुदे धीर्न वा तदर्थप्रयोगः~। नन्वेवं रूढिरेवास्तु तत एवोभयलाभात् किं योगरूढ्या~। न~। अवयवशक्तेः क्लृप्तत्वात् यौगिकार्थानुभवाच्च~। यदि च रूढ्यर्थ एव यौगिकार्थ एव वा अनुभूयेत तदा विवाद एव न स्यात्~, अनुभवेनैव तद्विच्छेदात्~। 
				
				उच्यते~। अस्ति व्युत्पन्नस्य पदज्ञानानन्तरं नियमतोऽन्वयप्रतियोगिस्मृतिरतस्तद्धेतुसंस्कारोद्बोधकं प्रतिबन्धकं विना पदज्ञानमेव दृष्टानुविधानत्वादनुगतत्वाल्लघुत्वाच्च~। न तु प्रतिपदार्थस्मृतितत्कालोत्पन्नमनन्तमहष्टचरमनिर्वचनीयं गौरवात्~। अतः पद्मस्मृतावपि गृहीतसम्बन्धं पङ्कजपदमपि तथेति सम्बन्धत्वेन शक्तिसिद्धिः~। 
			
				तस्मात् पदाधीना नियता स्मृतिः शक्तिसाध्या वा नियतसम्बन्धसाध्या वा वृत्तिसाध्या वा~। तत्र परिशेषादिह शक्तिसाध्यैव~। न च शक्तिस्मृतौ व्यभिचारः~। शक्तिस्मारकत्वाभिमताद्धि पदात् पदार्थस्यैवाहत्य स्मरणं न शक्तेर्हेत्वभावात् कल्पनागौरवाच्च सम्बन्धिनं सम्बन्धस्यास्मरणेन प्रथमं पदार्थस्मरणस्यावश्यकत्वाच्च~। पदार्थस्मृतेश्च शक्तिविषयत्वे मानाभावात्~। उद्बुद्धसंस्कारविषयत्वाद् यदि शक्तिरपि तद्विषयः तथापि पदार्थशक्तत्वेनैव ज्ञातस्य पदस्य शक्तिस्मारकता न तु शक्तिसम्बन्धित्वेन अन्यथासिद्धत्वात्~। यद्वा पदान्नियमतः स्मृतिर्नियतसम्बन्धसाध्या शक्त्यापि समं पदस्य शक्त्याश्रयत्वमेव नियतः सम्बन्धः~। 
			
				अपि च कुमुदेऽवयवशक्तिप्रतिबन्धार्थं रूढिः~। न च नियतपद्मस्मृतिरेव प्रतिबन्धिका~। रूढिं विना नियतस्मृतेरभावात्~। अत एव न व्यक्तिवचनन्यायोऽपि~। 
			\end{small}
			
			पङ्कजपदं अवयवशक्त्या पङ्कजनिकर्तारं बोधयति, समुदायशक्त्या पद्मं बोधयति~।  तत्रावयवशक्तिः क्लृप्ता एव~। समुदायशक्त्युपगमस्तु यत् पदात् नियमतः यत् प्रतीयते तत् तत्पदशक्यमिति सार्वजनीननियमानुरोधात्~।  न च पद्मस्यापि पङ्कजनिकर्तृत्वात् पङ्कजपदस्य अवयवशक्त्यैव पद्मस्य पङ्कजनिकर्तृत्वेन बोधनिर्वाहसम्भवात्, तत्र अतिरिक्तायाः रूढेः स्वीकारो व्यर्थ इति वाच्यम्~।  पङ्कजपदस्य कुमुदे प्रतीतिप्रयोगापत्तिवारणाय पद्मे रूढिस्वीकारात्~।  पङ्कजपदस्य अवयवशक्तेः कुमुदावपि  अक्षतत्वात~। 

			न च पङ्कजपदस्य रूढिस्वीकारेऽपि उक्तापत्तितादवस्थ्यम्~।  पङ्कजपदस्य कुमुदे रूढिविरहेऽपि  अवयवशक्तेरक्षततया योगमात्रेण तत्र पङ्कजपदप्रयोगसम्भवत् इति वाच्यम्~।  केवलयौगिकार्थप्रतीतिं प्रति रूढिज्ञानस्य प्रतिबन्धकत्वाभ्युपगमात् नोक्तापत्तिरिति प्राञ्चः~।  नव्यास्तु प्रतिबन्धकत्वकल्पनं विनैव आपत्तिं वारयति~।

			पङ्कजपदात् योगेन पङ्कजनिकर्तुः रूढ्या पद्मस्य च उपस्थितौ सत्यां पङ्कजनिकर्ता सन्निहिते पद्मे अन्वेति~। न च पङ्कजनिकर्तृत्वस्य कुमुदादिसाधारणतया तदवच्छिन्नस्य पद्मेऽन्वयः न नियन्तुं शक्य इति वाच्यम् व्यक्तिवचनानां संन्निहितविशेषपरत्वनियमात्~।  यथा हि ”आग्नेय्या आग्नीध्रमुपतिष्ठते ” इति श्रुतौ आग्नेयी इति डगन्तपदेन व्यक्तिवाचकेन प्रकरणात् सन्निहितः ऋग्व्यक्तिविशेषः बोध्यते, तथा पङ्कजमिति डप्रत्ययान्तेन व्यक्तिवाचकपदेन पङ्कजनिकर्तृव्यक्तिविशेषः सन्निहितः बोधनीयः~।  सान्न्निध्यञ्च बौन्द्धिकं पदस्यैव न कुमुदादेः~।  रूढ्या पदस्य उपस्थितत्वात्~।  तथा च रूढिज्ञानकाले पङ्कजपदस्य पङ्कजनिकर्तृत्वेन पद्मपरातानियमात् पद्मत्वावच्छिन्ने अन्वयनियमो युज्यते~।  रूढिज्ञानदशायां सर्वत्र पद्मानुभवसामग्र्या एव सत्वात् कुमुदतात्पर्येण प्रयोगान् आपादयितुं शक्यते~।  न च तर्हि पङ्कजपदस्य पद्मे रूढिरेव अस्तु, न योगः पङ्कजनिकर्तरि~।  तावतैव पङ्कजपदात् पद्मप्रतीतिकुमुदाप्रातीत्योः उअपादनसम्भवात् इति वाच्यम्~।  अवयवशक्तेः क्लृप्ततया निराकर्तुमशक्यत्वात्, यौगिकस्य पङ्कजनिकर्तुः अनुभूयमानत्वाच्च~। 
		
			लोके व्युत्पन्नस्य पुरुषस्य पङ्कजपदश्रवणानन्तरं नियमतः अन्वयप्रतियोगिनः स्मृतिः भवति~। तद्धेतुभूतसंस्कारस्य उद्बोधकं तावत् असति बाधके पदज्ञानमेव भवितुमर्हति~।  गवादिपदे दृष्टान्वयव्यतिरेकशालित्वात्, पदज्ञानत्वस्य अनुगतस्य कारणतावच्छेदकत्वे  लाघवात् क्लृप्तेन पदज्ञानत्वाच्छिन्नकारणत्वेनैव उपपत्तौ अतिरिक्तकारणताकल्पने गौरवाच्च~।  तथा च पङ्कजपदात् पद्मस्मृतौ हेतुभूतसंस्कारस्योद्बोधकं  पद्मेन गृहीतसम्बन्धस्य पङ्कजपदस्य ज्ञानमेवेति पद्मपङ्कजपदयोः सम्बन्धत्वेन शक्तिः सिध्यति~।  तथाचानुमानम्- पङ्कजपदश्रवणनियतान्वयप्रतियोगिविषयकस्मृतिजनकसंस्कारः पदज्ञानेन उद्बुद्धः पदश्रवणनियतान्वयप्रतियोगिविषयकस्मृतिजनकसंस्कारत्वात्~। पङ्कजपदज्ञानं पद्मसम्बन्धावगाहि पदश्रवणनियतपद्मस्मृतिजनकसंस्कारोद्बोधकत्वात् इति~। 

			किञ्च, पङ्कजपदाधीना नियतापद्मस्मृतिः शक्तिप्रयोज्या पदाधीननियतस्मृतित्वात्, गोपदाधीनगोस्मृतिवत् इत्यनुमानेन पङ्कजपदस्य  शक्तिः सिध्यति~। अत्र हेतुमति शक्तिस्मरणे शक्तिप्रयोज्यत्वविरहेण व्यभिचार इति नाशङ्कनीयम्~।एकसम्बन्धिज्ञानात्  अपरसम्बन्धिस्मरणस्य सम्बन्धविषयकत्वनियमे मानाभावात्~।पदज्ञानाधीनं पदार्थस्मरणमेव न तु शक्तिस्मरणम्~। न च पद्मज्ञानात् स्वातन्त्र्येण शक्तिस्मरणस्य अनुत्पत्तावपि जायमानं पदार्थस्मरणमेव  शक्तिविषयकं बभवति~। पदार्थस्येव शक्तेरपि उद्बुद्धसंस्कारविषयत्वात्~। तथा च व्यभिचारतादवस्थ्यम् इति वाच्यम्~। तथा सति पदार्थस्मरणं प्रति  पदज्ञानस्य पदार्थशक्तपदविषयकज्ञानत्वेनैव हेतुतायाः उपगन्तव्यतया शक्तिस्मरणस्यापि  शक्तिप्रयोज्यतायाः अक्षततया व्यभिचारनिरासात्~।

			पङ्कजपदस्य अवयवशक्तिमात्रेण  कुमुदे प्रयोगापत्तिवारणाय रूढिस्वीकार आवश्यकः~। न च तत्र इष्टापत्तिः सम्भवति~। पद्मान्वयस्य  बाधनिश्चयमन्तरा पङ्कजपदात्  कुमुदबोधस्य अनुभवविरुद्धत्वात्~। रूढिस्वीकारे च एकत्ररूढिज्ञानं अन्यत्र अवयवश्क्त्यवगाहिबोधं प्रति प्रतिबन्धकमित्युपगमेन दर्शितापात्तिवारणं सम्भवति~।

			न च अवयवशक्त्या कुमुदबोधं प्रति नियतपद्मस्मृतेः प्रतिबन्धक्त्वोपगमादेव उक्तापत्तिवारणसम्भवात्  रूढिकल्पनं व्यर्थमिति वाच्यम्~। शक्तिं विना नियतपद्मस्मृतेः दुरुपपादत्वात्~।

		\subsection{रूढिस्वीकारे उद्भावितदोषाणां परिहारः}
		
			\subsubsection{अ}
		
				\begin{small}
			
					न चैकं पदमेकदैकेनैव रूपेण वर्तते~। अतो न पद्मत्वपङ्कजत्वयोः धीरिति वाच्यम्~। अवयवसमुदाययोः भेदात् लम्बकर्णादिपदे व्यभिचाराच्च~। तर्हि तद्वदेव रूढ्या नावयवशक्तिप्रतिबन्धः इति चेन्न~। तत्रावयवार्थक्रियान्वयेनाप्रतिबन्धान्नानार्थे च नानार्थानुभवात् नैकशक्त्यान्यशक्तिप्रतिबन्धः~। यत्तु अवयवशक्तिस्मृतिकाले समुदायशक्तिस्मृतिनियमे हेत्वभावान्न तया प्रतिबन्ध इति~। तन्न~। समुदायस्य तावदवयवरूपत्वेन सर्वावयवादेवोभयशक्तिस्मृतिसम्भवात्~, मण्डपपदे तथा दर्शनात्~।
				\end{small}
		
			न च एकं पदं एकदा एकेनैव रूपेण प्रवर्तते इति नियमः~। तथा च एकस्य पङ्कजपदस्य एकदा पङ्कजनिकर्तृत्व-पद्मत्वोभयरूपावच्छिन्नबोधकत्वं  न सम्भवतीति वाच्यम्~। पङ्कजसमुदायस्य पद्मत्वावच्छिन्नबोधकत्वं डप्रत्ययादीनां अवयवानां कर्तृत्वाद्यवच्छिन्नबोधकत्वमिति एकस्य पदस्य उभयरूपावच्छिन्नबोधकत्वविरहात्~। अवयवसमुदाययोः भेदात्~। 
  
			न च अवयवावयविनोः भेदेऽपि समुदायसमुदायिनोः अभेद एव~। प्रकृते डप्रत्ययादीनां पङ्कजशब्दस्य च समुदायसमुदायिभाव एव~। अतोऽभेदात् उक्तनियमविरोधः दुष्परिहर एवेति वाच्यम्~। लम्बकर्णादिपदे व्यभिचारेण उक्तनियमस्य अप्रामाणिकत्वात्~। तथा हि लम्बकर्णशब्दः योगेन लम्बकर्णं रूढ्या लम्बकर्णवत्पुरुषं युगपत् बोधयति~।

			
			\subsubsection{इ}

				\begin{small}
				
					अत एव पङ्काद्यवयवैः पद्ममेवानुभाव्यत इति अवयवनियमस्य कल्पनान्न कुमुदे धीप्रयोगौ~। अन्यथा रूडावपि योगान्न कुतस्तौ कुमुदे~। यथा उद्भित्पदस्य योगात् खनित्रे रूढ्या कर्मविशेषे प्रयोग इति निरस्तम्~। अगृहीतनियतपद्मप्रयोगस्य कुमुदसधारणबोधदर्शनात्~। रूढिवादे तु सैव प्रतिबन्धिका मण्डपपदवत्~। ज्ञातस्य चावयवनियमस्य प्रयोजकत्वे पद्मे शक्तिरेव पद्मज्ञानजनकत्वज्ञानस्य शक्तिनिर्वाह्यत्वात्~। उद्भित्पदे त्ववयवार्थः कर्मण्ययोग्यत्वादेव नान्वीयते न तु रूढ्या प्रतिबन्धात्~। अवयवान्वययोग्ये  खनित्रेऽपि न प्रतिबन्धः योगेन खनित्रेऽपि प्रयोगात्~। एवञ्च रूढियोगाभ्यामुद्भित्पदस्य नानार्थतुल्यतैव  उभाभ्यामेकार्थानवगमात्~। 
				\end{small}
				
				न चैवं सति पङ्कजशब्दस्य रूढिस्वीकारो व्यर्थः~। तत्स्वीकारेऽपि लम्बकर्णपदवत्  पङ्कजशब्दात् उभयरूपावच्छिन्नबोधस्य वारयितुम् अशक्यत्वात्~। रूढ्या पद्मत्वावच्छिन्नस्य योगेन पङ्कजनिकर्तृत्वावच्छिन्नकुमुदस्य च पङ्कजपदात्  युगपत् बोधे इष्टापत्तेः सम्भवात् इति वाच्यम्~।
 
				लम्बकर्णपदात् उपस्थितस्य रूड्यर्थस्य इव अवयवार्थकर्णस्यापि पदार्थान्तरेण आनयनादिक्रियया  अन्वयेऽपि  पङ्कजपदात् योगमात्रेण उपस्थितस्य पङ्कजनिकर्तृत्वावच्छिन्नकुमुदस्य रूड्यर्थपद्मेन समं आनयनादिक्रियया  अन्वयविरहात्~। तथा च इतरान्वयप्रतिबन्धकयोगरूड्योः अन्यतरप्रवृत्तिः इत्येव नियमः~। लम्बकर्णपदात् रूढिज्ञानं यौगिकार्थान्वयबोधं न प्रतिबध्नाति~। अतस्तत्र द्वयोः योगरूड्योः प्रवृत्तिः भवति~। पङ्कजपदात्तु  रूढिज्ञानं  यौगिकार्थकुमुदस्य अन्वयबोधं प्रतिबध्नाति~। अतस्तत्र न द्वयोः प्रवृत्तिः~। अपि तु रूढेरेव~। इतरान्वयबोधं प्रति रूढिज्ञानस्य प्रतिबन्धकत्वं तु अत्र अनुभवसिद्धमेव~। क्वचित्तु नानार्थकस्थले  ’सैन्धवमानय’ इत्यादौ युगपत् लवणाश्वोभयतात्पर्यग्रहसत्वे द्वयोरपि यौगिकार्थरूड्यर्थयोः अन्वयानुभवः दृश्यते~। तथा च तत्र योगरूड्योः इतरान्वयबोधप्रतिबन्धकत्वाभावात् द्वयोरपि तयोः प्रवृत्तिरेव~।

				न च रूढिज्ञानस्य यौगिकार्थान्वयबोधं प्रति प्रतिबन्धकत्वं न घटते~।अवयवशक्तिस्मरणकाले समुदायशक्तेः स्मरणनियमाभावात् इति वाच्यम्~। समुदायस्य तावदवयवरूपत्वेन अवयवशक्तेः स्मरणकाले  तावदवयवसमुदायशक्तेरपि स्मरणस्य सम्भवात्~।

			\subsubsection{उ}
			
				न च पङ्कजपदस्य पद्मे रूढिस्वीकारेऽपि योगेन कुमुदे रूढ्या पद्मे प्रयोगो दुर्वारः यथा उद्भित्पदस्य योगेन खनित्रे रूढ्या यागविशेषे  प्रयोगः~। अतः पङ्काद्यवयवानां पद्मविषयकबोधं प्रत्येव  प्रयोजकत्वम् इति नियमकल्पनेन निरुक्तप्रयोगो वारणीयः~। तथा च रूढिस्वीकारो व्यर्थ इति वाच्यम्~। उक्तप्रयोजकत्वकल्पने पङ्कजपदे अगृहीतनियतपद्मप्रयोगस्य  पुरुषस्य ततः कुमुदसाधारणबोधस्यानुपपत्तेः~।

				न च ज्ञातस्यैव पङ्काद्यवयवे पद्मबोधकतानियमस्य पद्मविषयकानुभवे प्रयोजकत्वोपगमात् नियमग्रहदशायां पद्मेतरकुमुदादिबोध उपपद्यत इति वाच्यम्~। एवं सति पद्मे शक्तिसिद्धेः निष्प्रत्यूहत्वात्~। पदे तद्विषयकशाब्दबोधजनकत्वावगाहिज्ञानस्य  तच्छक्तिनिर्वाह्यत्वेन पङ्कजपदे पद्मविषयकशाब्दबोधजनकत्वावगाहिज्ञानस्य पङ्कजपदे पद्मशक्तिमन्तरा निर्वाहसम्भवात्~।

				न च पङ्कजपदस्थले इव उद्भित्स्थलेऽपि  रूढिज्ञानस्य यौगिकार्थबुद्धौ प्रतिबन्धकत्वापत्तिः, अविशेषात् इति वाच्यम्~। प्रयोजनविरहेण तदकल्पनात्~। तथा हि –योगरूड्यर्थयोः विशिष्टप्रतीतिविरहस्य निर्वाहाय~, रूढ्या एकत्र प्रयुक्तपदस्य योगेन अन्यत्र प्रयोगाभावस्य वा निर्वाहाय रूढिज्ञानस्य  यौगिकार्थबुद्धौ प्रतिबन्धकत्वं कल्पनीयम्~। तत्राद्यस्य निर्वाहस्तावत्  योग्यतानिश्चयरूपक्लृप्तशाब्दबोधकारणविरहादेव भवति~। रूड्यर्थयागे यौगिकार्थखनित्रस्यान्वयबाधात्~। द्वितीयस्तु असिद्ध एव~। रूढ्या यागे प्रयुज्यमानस्य उद्भित्पदस्य  योगेन ततोऽन्यत्र खनित्रादौ प्रयोगस्य विद्यमानत्वात्~। न च एवं सति उद्भित्पदस्य हर्यादिपदवत्  नानार्थत्वं स्यादिति वाच्यम्~। इष्टत्वात्~। 

		\subsection{रूढिनिराकरणपक्षे दोषोद्भावनम्}

			\subsubsection{अ}
			
				\begin{small}
				
					एवञ्च रथकारशब्देऽपि जातिविशेषे रूढिर्न स्यात्~। संस्कारादेव तदुपस्थितिसम्भवात्~। तथा च ’वर्षासु रथकारोऽग्नीनादधीते’त्यत्र रूढ्यर्थस्य बलवत्वेन शीघ्रमुपस्थितत्वात् जातिविशेषवत एवाधानं विधीयत इति राद्धान्तव्याघातः~। यथा च शाब्दः सन्निधिरन्वयबोधाङ्गं तथोक्तमासत्तिप्रस्तावे~।
			
					मैवं, एवं गवादिपदेऽपि शक्तिग्राहकत्वाभिमतादेवंविधप्रयोगादेव ज्ञाताद्गवादेः स्मृत्यनुभवौ स्यातां किं शक्त्या~। 
				\end{small}
			
				पङ्कजादिपदस्य रूढिनिराकरणे सति  ”वर्षासु रथकारोऽग्नीनादधीत्”  इत्यत्र रथकारशब्देन रूढ्या उपस्थापितस्य सङ्करजातिविशेषस्यैव पुरुषस्य आधानं विधीयत इति मीमांसासिद्धान्तो व्याहन्येत~। तत्रापि रथकारशब्देन योगेन उपस्थापितस्य रथकर्तुरेव विवक्षणीयत्वात्~।
			
				पङ्कजपदे शक्तिग्राहकत्वेन अभिमतात् नियतप्रयोगादेव पद्मस्मरणशाब्दबोधयोः उपगमे तुल्ययुक्त्या गोपदे शक्तिग्राहकत्वेन अभिमतात् नियतप्रयोगादेव गोस्मरणशाब्दबोधयोः सम्भवात् गवादिपदानां शक्त्युच्छेदप्रसङ्गः~। 
			
			\subsubsection{इ}
			
				\begin{small}
					
					अथ पङ्कजोत्तरजपदं प्रतिबन्धकं गोबलीवर्दवत् पङ्कजनिपदप्रयोगे उप्रत्ययस्य कर्तृविशेषपद्मपरत्वं वा जनेः पद्मजनिविशेषपरत्वं वा स्वभावादेव कुमुदबोधाजनकत्वं वा चक्षुष इव रसे कुमुदे अवयवशक्तिकुण्ठनं वा कल्प्यताम्~। तेन कुमुदे न धीरिति चेत्~, तर्हि अज्ञातपद्मप्रयोगस्य कुमुदसाधारणबोधो न स्यात्~। न भवत्येव इति चेत्~, किमवयवव्युत्पन्नस्य~। ततोऽर्थप्रत्यय एव न भवति~। यद्वापङ्कजत्वेन पद्ममेवानुभूयते~। आद्ये मन्दुरजादिपदादिव सामग्रीसत्वे कथं नानुभवः~। द्वितीये कुमुदमप्यनुभूयेत अविशेषात्~। न चैवं पङ्कजशब्दस्य  सामान्यशब्दत्वात् तात्पर्यवशेन विशेषतः पद्मकुमुदधीसम्भवात् न रूढिः न वा लक्षणा व स्यादिति वाच्यम्~। न हि प्रयोजनक्षतिभयेन सामग्री नानुभावयति~। यदि च पद्मकुमुदयोस्तुल्यता तदा अगृहीतपद्मप्रयोगस्य पद्मान्वयानुपपत्तिपुरःसरैव कुमुदधीर्न स्यात्~। स्याच्च कदाचित् वैपरीत्यम्~। अतः पद्मे रूढिरेव~। कुमुदे यथा लक्षणा तथा वक्ष्यामः~। कुण्ठनञ्च शक्तिवृत्तिधर्मान्तरं वा शक्तेरनुद्भवो वा अभिभवो वा तत्रकारणान्तरं वा अदृष्टचरं कल्प्यम्~। रूढेः प्रयोगप्रतिबन्धकत्वं मण्डपादौ दृष्टमेव~। 
				\end{small}
			
				न च पङ्कजपदस्य पद्मे रूढिं विनापि कुमुदबोधापत्तिः वारयितुं शक्यते~। तथा हि –पङ्कजोत्तरजपदं कुमुदबोधं प्रति प्रतिबन्धकमास्तां, डप्रत्ययस्य कर्तृसामान्यपरत्वेऽपि पङ्कजनिपूर्वकस्य  डप्रत्ययस्य  पद्मरूपकर्तृविशेषपरत्वं गोबलीवर्दन्यायेन आस्थीयतां, तेनैव न्यायेन  डप्रत्ययपूर्वस्य पङ्कपदोत्तरस्य जनेः पद्मजनिरूपविशेषपरत्वमास्ताम्, चक्षुषः स्वभावादेव रासनप्रत्यक्षाजनकत्वमिव  पङ्कजशब्दस्य स्वभावादेव कुमुदबोधाजनकत्वमास्ताम्, पङ्कजशब्दस्य कुमुदे अवयवशक्तिकुण्ठनं कल्प्यताम्~, तावतैव पङ्कजपदात्  कुमुदबोधवारणसम्भवात्  रूढिकल्पनमयुक्तमिति वाच्यम्~। तथा सति पङ्कजशब्दस्य  पद्मे प्रयोगो येन पुरुषेण  न ज्ञातः तस्य पुरुषस्य पङ्कजपदात् कुमुदसाधारणपङ्कजनिकर्तृत्वावच्छिन्नबोधो न स्यात्~।
 
				न च तत्र कुमुदसाधारणबोधस्यानुदय  इष्टमेवेति वाच्यम्~। अवयवव्युत्पत्तिमतः  पुरुषस्य पङ्कजशब्दात् निरुक्तबोधस्य सामग्रीसत्वेन अवश्यमुत्पादात्~। न च तत्र पङ्कजनिकर्तृत्वेन पद्ममेव अनुभूयते  न कुमुदमिति वाच्यम्~। पङ्कजनिकर्तृत्वस्य कुमुदसाधारणतया तेन रूपेण पद्मस्येव कुमुदस्यापि
	
				बोधस्य अवश्यमेवोत्पादात्~। न चैवं योगेन पद्मकुमुदोभयसाधारणरूपावच्छिन्नबोधकत्वे पङ्कजपदस्य सामान्यधर्मावच्छिन्नवाचकत्वात् तात्पर्यग्रहसहकारादेव क्वचित् विशिष्य पद्मस्य क्वचिच्च विशिष्य कुमुदस्य धीसम्भवात् न पद्मे रूढिः न च कुमुदे लक्षणा आवश्यिका इति वाच्यम्~। 

				उभयसाधारणरूपावच्छिन्ने शक्तिग्रहरूपसामग्रीसत्वे तेन रूपेण तदुभयबोधस्य वारयितुमशक्यत्वात्~। पद्मे समुदायशक्तेः अस्वीकारे तु अवयवव्युत्प्त्तिमतः अगृहीतपद्मप्रयोगस्य पुरुषस्य पङ्कजशब्दात् पद्मान्वयानुपपत्तिपूर्वकत्वं  कुमुदबोधस्य नोपपद्येत~। कदाचित् कुमुदान्वयानुपपत्तिपूर्वकत्वं च पद्मबोधस्य आपद्येत~। पङ्ककुमुदयोः अवयवशक्तिमत्तायाः समुदायशक्तिराहित्यस्य च  तुल्यत्वात्~।

				किञ्च~, अवयवशक्तिकुन्ठनादेः अक्लृप्तस्य कल्पनापेक्षया क्लृप्तस्य रूढेः  प्रयोगप्रतिबन्धकत्वस्य मण्डपादिपदे दृष्टस्यात्र पङ्कजपदस्थले  स्वीकारो लघुः~।
			
			\subsubsection{उ}

				\begin{small}

					ननु गृहीतपद्मप्रयोगस्य अवयवैः सह प्रयोगे पद्ममेवानुभाव्यत इति स्वभावक्ल्पनमस्तु~। न चैवं व्युत्पत्त्यन्तरम्~। स्वरूपसत एव प्रयोगगृहस्य शक्तिगहस्य इव उपसन्धानत्वात् उपसर्गस्येव धातोः प्रकर्षादिबोधकत्वे, उपसन्धानं विना कुमुदबोधो भवत्येव~। 
					
					मैवम्~। न हि पदानां स्वभावाधीनं बोधकत्वम्~। किन्तु शक्तिज्ञानाधीनम् अज्ञातशक्तेरबोधकत्वात्~, शक्तिभ्रमेण भोधकत्वाच्च~। तथा च बोधकशक्त्यभावादेव अबोधकत्वं कार्याभावे हेत्वभावस्यैव तन्त्रत्वात्~। धातोश्च उपसर्गोपसन्धानात् प्रकर्षादौ शक्तिरेव~। 
				\end{small}

				न च यथा क्रियायां शक्तात् धातोः प्रकर्षाविशिष्टक्रियाबोधने उपसर्गः सहकारी तथा पङ्कजनिकर्तरिशक्तात् पङ्कजपदात् पद्मस्य बोधने  पङ्कजपदस्य पद्मे प्रयोगग्रहः सहकारी~। तद्विरहदशायां पङ्कजपदात् कुमुदबोधो भवत्येव~। तत्सत्वे तु कुमुदबोधो न भवति~, अपि तु पद्मबोध एव~। तन्नियमनाय गृहीतपद्मप्रयोगस्य पङ्कजपदस्य अवयवैः सह प्रयोगे पद्मानुभावकत्वस्वभावः कल्प्यते~। न तु रूढिः इति वाच्यम्~।

				पदानां बोधकतायाः स्वभावाधीनत्वाभावेन तथा स्वभावकल्पनस्य अप्रामाणिकत्वात्~। प्रत्युत अज्ञातशक्तिकपदस्य अबोधकत्वं शक्तिभ्रमेण च बोधकत्वम् इत्यन्वयव्यतिरेकाभ्यां  शक्तिज्ञानाधीनत्वं बोधकतायाः सिध्यति~। धातोश्च क्रियायमिव प्रकर्षादौ अपि शक्तिरस्तीति विषमो दृष्टान्तः~।

			\subsubsection{ऋ}

				\begin{small}

					स्यादेतत्~। यथा सर्वनामत्वमहंपदेषु बुद्धिस्थत्वसम्बोध्यत्वोच्चारयितृत्वानि प्रयोगोपाधयः~। तेन बुद्धिस्तत्वादिकमेव तद्बोधयति~। तत्रैव प्रयुज्यते च न तु बुद्धिस्तत्वादिकं शक्यं तेन रूपेण ज्ञानाभावात्~। तथा पद्मत्वमपि प्रयोगोपाधिरिति चेन्न~। तेन हि नावयवशक्तिर्विच्छेद्यते पद्मे तत्सत्वात्~। नापि कुमुदे तात्पर्यमपोद्यते, बाधकं विना तस्य औत्सर्गिकत्वात्~। नाप्यवयवाधीनज्ञानं प्रतिबध्यते~। शक्त्याकाङ्क्षादितात्पर्याणां सत्वे अन्वयज्ञानस्य आवश्यकत्वात् उपाधेः अन्वयबोधप्रतिबन्धाहेतुत्वात्~। नापि प्रयोगो वार्यते, इष्टकुमुदधीहेतुतया इष्टसाधनताज्ञानस्य तल्लिङ्गककार्यताज्ञानस्य वा प्रयोगहेतोः सत्त्वे अप्रयोगस्याहेतुत्वात्~। अहमादिपदे आत्ममात्रशक्ते शक्तिग्रहसहकारितया स्वरूपसदेव उच्चारयितृत्वादिकं धीनियामकं स्वभावान्नियमतः तस्यैव बोधनादिति स्वरूपसत एव उपाधित्वम्~। पद्मत्वं तु न तथा, कुमुदसाधारणबोधदर्शनात्~। 
				\end{small}

				न च यथा सर्वनाम-त्वम्-अहम्पदानां बुद्धिस्थत्व-सम्बोध्यत्व-उच्चारयितृत्वानि प्रयोगोपाधयः~, न शक्यानि शक्यतावच्छेदकानि च तथा पङ्कजपदस्य पद्मत्वं प्रयोगोपाधिरास्ताम्~। अतः पद्मत्वशून्यस्य कुमुदादेः बोधापत्तिः वार्यते~। तथा च रूढिस्वीकारो नावश्यक इति वाच्यम्~। तथा सति पङ्कजपदात् पद्मत्वेन पद्मानुभवस्य अनुपपत्तिप्रसङ्गात्~। बुद्धिथत्ववत् अप्रकारीभूतस्यैव प्रयोगोपाधित्वात्~। एवं~, पङ्कजपदस्य कुमुदे प्रयोगहेतोः इष्टसाधनताज्ञानादेः सत्वे कुमुदे प्रयोगस्य वारणासम्भवाच्च~। यथा त्वम्- पदस्य उच्चारयितृत्वं स्वरूपसदेव उपाधिः~, तथा पङ्कजपदस्य पद्मत्वं स्वरूपसत् उपाधिः न भवितुमर्हति~, क्वचित् कुमुदसाधारणबोधस्य पङ्कजपदात् जननात्~। 

			\subsubsection{ऌ}

				\begin{small}

					ननु कुमुदेपूर्वेषामप्रयोगात् आधुनिकानामप्रयोगः~। न च प्रयोगमात्रे को हेतुरिति वाच्यम्~। प्रयोगाणां हि न मेलनकार्यता~। किन्तु प्रत्येकम्~। तत्रोत्तरस्य पूर्वो हेतुः~। यथा पूर्वगौरुत्तरस्य~। अन्यथा गोमात्रे को हेतुरित्यत्र किमुत्तरं तवेति चेत् न~। प्रयोगहेतोः सत्त्वात्~, पूर्वप्रयोगस्य च अहेतुत्वात्~, पूर्वप्रयोगमज्ञात्वापि अवयवव्युत्पन्नेन पाचकादिपदानां नवकाव्यानां गौणलाक्षणिकदेवदत्तादिपदानाञ्च प्रयोगात्~। 
				\end{small}
			
				न च पङ्कजपदस्य कुमुदे अधुना अप्रयोगः पूर्वेषां तत्र अप्रयोगात्~। तत्र च हेतुः तत्पूर्वेषां तत्र अप्रयोगः~। उत्तरप्रयोगे  पूर्वप्रयोगस्य हेतुत्वात्~। अप्रयोगे अप्रयोगो हेतुः~। पङ्कजपदप्रयोगसामान्यं प्रति तु न किञ्चित् कारणम्, यथा न्यायमतेऽपि  आधुनिकानां गवि गोशब्दप्रयोगे पूर्वेषां तत्र गोशब्दप्रयोगः हेतुः~। तथा च पङ्कजपदस्य विना रूढिं  कुमुदेऽप्रयोगः उपपद्यते इति वाच्यम्~। शब्दप्रयोगं प्रति शक्त्याकाङ्क्षातात्पर्यज्ञानादीनां क्लृप्तकारणानां सत्वात् पूर्वप्रयोगस्य अहेतुत्वात्~। (पङ्कजपदस्य कुमुदे अप्रयोगः क्लृप्तकारणस्य शक्तिज्ञानादेः विरहादेव उपपादनीयः~।) पूर्वप्रयोगमज्ञात्वाऽपि अवयवव्युत्पत्तिमता पुरुषेण पाचकादिपदानां नवकाव्यानां गौण्लाक्षणिकपदानां च प्रयोगात् व्यभिचारेण पूर्वप्रयोगस्य कारणतायाः कल्पयितुमशक्यत्वात्~।
			
	\section{पङ्कजपदस्य रूढिस्वीकारे नैयायिकेषु प्राच्यनव्यमतभेदः}
	
		पङ्कजशब्दस्य कुमुदे प्रयोगं प्रति प्रतिबन्धकतया पद्मे समुदायशक्तिः सिद्ध्यति~। न तु पद्मानुभावकतया~। योगेनैव पद्मानुभवात्~। मण्डपादिपदे तु अनुभावकत्वेन समुदायशक्तिसिद्धिः इति सम्प्रदायः~। 
		
		पङ्कजपदात् नियमतः अद्मस्मृत्यर्थमेव रूढिः स्वीकर्तव्या~। सा च समुदायशक्तिः पद्मानुभाविकापि भवितुमर्हति इति नव्याः~। नन्वयवात् पङ्कजनिकर्तृत्वानुभवः समुदायाच्च पद्मस्मरणं  स्यान्न तु पङ्कजनिकर्तृ पद्ममित्यनुभव  इति चेत्~? न, अवयवसमुदायस्मारितपङ्कजनिकर्तृपद्मानां  पङ्कजनिकर्तृपद्ममित्यनुभवोऽवयवसमुदायाभ्यां सम्भूय जन्यते समुदायोपस्थितपद्मेन समं स्वार्थान्वयोऽवयवैः वा  अवयवजनितानुभवोपस्थितपङ्कजनिकर्तृत्वेन समं स्वार्थान्वयः समुदायेन वा अनुभाव्यते, आकांक्षाद्युपेतशब्दानां  तात्पर्यविषयोपस्थापितस्वार्थान्वयबोधकत्वनियमात्~। न च वाक्यान्तरे  तथात्वादर्शनेन नैवं व्युत्पत्तिरिति वाच्यं, वाक्यान्तरे हि समुदायशक्त्यभावेन तथा, अत्र तु समुदायशक्तिबलात् पदविधया वाक्यविधया वा एकस्मादेवोपस्थितयोः पङ्कजनिकर्तृपद्मयोरन्वयो बोध्यते  समुदायेन पदैकवाक्यतावत्~।
		
	\section{पङ्कजं कुमुदम् इत्यत्र अन्वयबोधविचारः}
	
		पङ्कजं कुमुदमित्यत्र समुदायेनैव पङ्कजनिकर्तृत्वमशक्यं स्वार्थपद्मसम्बन्धि लक्ष्यते~। कुमुदे साधुत्वात् कथं तत्र लक्षणेति चेत्~? न, समुदायस्य तत्रासाधुत्वात्~।
  
		यत्तु तत्र पद्मत्वमयोग्यतया नान्वेति योगादेव मुख्यया वृत्या कुमुदे पङ्कजनिकर्तृत्वमनुभूयते इति , तन्न, कुमुदेऽवयवशक्तेः समुदायशक्त्या ज्ञातया  प्रतिबन्धात् तथैव तदवगमात्~।
		
		ननु यदा व्यक्तिवचनन्यायात् न कुमुदे धीर्न त्ववयवशक्तिप्रतिबन्धात् तदा पङ्कजशब्दादुपस्थिते पङ्कजं पद्ममिति वाक्यार्थे अयोग्यतया पद्ममपहाय पदवाक्यैकवाक्यतया पङ्कजनिकर्तृ  कुमुदमित्यनुभव इति चेत्~? तर्हि पद्मान्वितत्वेन उपस्थितस्य  पङ्कजनिकर्तृत्वस्य आश्रयाकाङ्क्षा नास्तीति स्वतन्त्रोपस्थित्यर्थमवश्यं  लक्षणा,  यथा पुरोडाशकपालपदे अधिष्ठानलक्षणा, ननु प्रथममेवावयवकुमुदपदैरन्वययोग्यतया स्मृतं पद्मं त्यक्त्वा स्वार्थान्वयानुभव इति चेत्~, कुमुदपदतात्पर्ययोग्यताज्ञानात् पूर्वमेव पङ्कजशब्दात् पङ्कजं पद्ममित्यनुभवात् विलम्बे हेत्वभवात्। स्थलपङ्कजं तु विजातीयमेव, साजात्येऽपि तत्र लक्षणा~।
  
		यत्तु अयोग्यतया योगार्थो नान्वेति किन्तु योग्यतया रूड्युपस्थितं पद्मत्वमेवान्वीयते इति, तन्न, पद्मत्वस्य् योगार्थगतत्वेन उपस्थित्या निराकाङ्क्षत्वात्~। स्वतन्त्रोपस्थितये लक्षणाया अवश्यं वाच्यत्वादिति~।

	\section{पङ्कजपदस्य योगरूढिविचारे प्राच्यमतभेदः}

		तस्मात् कुमुदे पङ्कजशब्दस्य साधुत्वे सति प्रयोगप्रतिबन्धकत्वेन  समुदायशक्तिसिद्धिरिति।  न चैवं लाघवात् जशब्द एव शक्तिरस्तु न समुदाये, मन्दुरजादौ पद्मधीप्रसङ्गात्। पङ्कोत्तरजपदत्वेन शक्तिरिति चेत्तर्हि सर्वत्र तद्वर्णोत्तरान्त्यवर्ण एवशक्तिरिति समुदायशक्त्युच्छेदः, न चैवं, विनिगमकाभावादिति सम्प्रदायः।

	\section{पङ्कजपदस्य योगरूढिविचारे नव्यमतम्}

		अत्रोच्यते, नियमतः पद्मस्मृत्यर्थमेव रूढिः, रूढ्या च नियमतः स्मृतं पद्ममेवावयवैः पङ्कजनिकर्तृत्वेनानुभाव्यते, बाधकं विना व्यक्तिवचनानां सन्निहितविशेषपरत्वनियमात्। अतः सर्वत्र पद्मानुभवसामग्र्येवेति न कुमुदे धीप्रयोगौ। न चैवमनुभवाजनकत्वेन न सा शक्तिः, या ज्ञाता नियमतः शक्यं ज्ञापयति सैव हि शक्तिः,  ज्ञप्तिश्च स्मृतिरनुभवश्चेति नियतस्मारिकापि शक्तिः। वस्तुतःस्वार्थस्मृतिद्वारा अवयवानामिव समुदायस्य स्वार्थानुभावकत्वमविशेषादिति पश्चादनुभाविकापि रूढिः पङ्कजमानयेत्यादौ आनयनादिना स्वार्थान्वयानुभवे  समुदायावयवयोर्हेतुत्वाच्च,  तस्मान्नियतस्मृतिहेतुत्वेनैव रूढिसिद्धिः न तु प्रतिबन्धकत्वेन। यदि च नियता स्मृतिः प्रकारान्तरेण भवति तदा योग एव न रूढिः। रूढिन्यायेनैव कुमुदे धीप्रयोगयोरभावादिति।  
			
\chapter{तृतीयोऽध्यायः साध्वपभ्रंशपदविचारः}

	\section{पदसाधुत्वविचारः}
	
		\subsection{साधुत्वज्ञानस्य शाब्दबोधहेतुता विमर्शः}
	
			\subsubsection{साधुत्वज्ञानस्य अन्वयबोधहेतुता विमर्शः}
			
				\begin{small}
					
					स्यादेतत्~। ग्रामगामादिपदे अन्वयबोधाभावात् साधुत्वज्ञानमपि हेतुः~। न चैवं तदेव हेतुरस्तु~। किं शक्त्या~। गौणलाक्षणिकविवेकश्च सोपाधित्वानुपाधित्वाभ्यामेवास्तु इति वाच्यम्~। प्रथमं व्यवहारेण शब्दस्य ज्ञानकारणतावगमात् तत्रैव शक्तिकल्पनं ततो ग्रामगामादौ व्यभिचारादाकाङ्क्षादेरिव साधुत्वज्ञानस्य हेतुत्वकल्पनात्~। 
				\end{small}
			
				ग्रामगामादिशब्दप्रयोगस्थले शक्तिज्ञानादिक्लृप्तकारणानां सत्वेऽपि अन्वयबोधानुदयात् साधुत्वज्ञानमपि अन्वयबोधहेतुरित्युपगन्तव्यः~। एवञ्च ’पङ्कजमानय’ इत्यत्र पङ्कजशब्दस्य कुमुदे साधुत्वज्ञानविरहात् न तत्र कुमुदबोधापत्तिः~।
  
				न च साधुत्वज्ञानस्य अन्वयबोधहेतुत्वोपगमे शक्त्युच्छेदप्रसङ्गः~। गोशब्दस्य अश्वादौ साधुत्वाभावेनैव तस्य गोशब्दात् बोधापत्तिवारणसम्भवात् गोशब्दस्य गवि शक्तिस्वीकारे प्रयोजनाभावात्~।शब्दानां मुख्यगौणभेदः शक्तिमन्तराऽपि सिद्ध्यति~। तथा हि यस्मात् शब्दात् इतारन्वयानुपपत्तिप्रतिसन्धानानन्तरमेव अन्वयबोधो जायते स मुख्यः इति वाच्यम्~। 
	
				साधुत्वज्ञानेन शक्तिज्ञानस्य अनन्यथासिद्धेः~। सत्यपि साधुत्वज्ञाने शक्तिज्ञानशून्यपुरुषस्य शाब्दबोधानुदयेन शक्तिज्ञानस्य कारणत्वोपगमः आवश्यकः~। एवं शक्तिज्ञाने सत्यपि विना साधुत्वज्ञानं बोधानुदयेन तस्यापि कारणत्वमावश्यकम्~। 
			
			\subsubsection{साधुत्वनिर्वचनम्}
			
				\begin{small}
			
					साधुत्वं च न पूर्वप्रयोगप्रवाहाविच्छेदः नवकाव्यादौ तदभावात्, किन्तु भ्रमादिजन्यत्वाभावः~। कुमुदे च तत्प्रयोगो बोधकत्वभ्रमात्~।  न चैवं भ्रमजन्यत्वादबोधकत्वमबोधकत्वे च भ्रमजन्यत्वमित्यन्योन्याश्रयः, पूर्वभ्रमजन्यत्वेनोत्तरं प्रति बोधकत्वभ्रमात् उत्तरस्य प्रयोगो भ्रमजन्यः, एवं पूर्वस्यापीति तत्र भ्रमपरम्परैव मूलम्~, एवं ग्रामगामादेरपि~। कथमिदं ज्ञातव्यमिति चेत् ? ग्रामगमनकर्तरि  ग्रामगामपदस्येव प्रामाणिकानां कुमुदे तस्य निरुपाधिप्रयोगाभावात्~। अत एव साधुत्वभ्रमात् कुमुदसाधारणो बोधोऽपि~।  कुमुदेह्यसाधुत्वात् समुदायेन तत्र पङ्कजन्मकर्तृत्वं लक्ष्यते~। न चासाधुत्वे ग्रामगामपदवत् लक्षणापि न स्यात्, पद्मे तस्य साधुत्वात्~। उच्यते, पङ्कजन्मकर्तरि तत्प्रयोगस्य भ्रमाद्यजन्यत्वेन साधुत्वम्~। कुमुदे न तथेति चेत्? न, पुण्डरीकवन्नवपद्मवच्च तस्य व्यक्तिस्थानीयत्वात्, प्रतिवाक्यार्थं च साधुत्वज्ञानस्य हेतुत्वेऽभिनवव्यक्तौ भ्रमाद्यजन्यत्वस्य ग्रहीतुमशक्यतया पाचकादिपदप्रयोगो न स्यात्~, पाककर्तृजातीये भ्रमाद्यजन्यत्वस्य सुग्रहत्ववत् पङ्कजन्मकर्तृजातीयेऽपि सुग्रहत्वात्, येन रूपेण अन्वयबोधस्तस्य कुमुदवृत्तित्वात्~।           
   
					अथ पङ्कजपदं कुमुदे वृत्यन्तरं विना न साधु वृत्यन्तरं विना वृद्धैः तत्र अप्रयुज्यमानत्वात्, यः शब्दो यत्र वृत्यन्तरं विना वृद्धैः न प्रयुज्यते स तत्र वृत्यन्तरं विना न साधुः यथा गङ्गापद्ं तीरे, यथा वा ग्रामगामपदं ग्रामगमनकर्तरि, न प्रयुज्यते च वृत्यन्तरं विना पङ्कजपदं कुमुदे~। तस्माद् वृत्यन्तरं विना न तत्र साध्विति 
				\end{small}
			
				साधुत्वञ्च न तावत् पूर्वप्रयोगप्रवाहाविच्छेदः~। नवकाव्यादौ प्रयुक्तपदानां पूर्वप्रयोगाभावेन साधुत्वानुपपत्तिप्रसङ्गात्~। अपि तु भ्रमजन्यत्वाभाव एव साधुत्वम्~। स च तत्र शब्दप्रयोगेऽक्षत एव~। कुमुदे पङ्कजशब्दप्रयोगस्तु बोधकत्वभ्रमादेव इति तत्र निरुक्तसाधुत्वज्ञानविरहात् न शाब्दबोध उदेति~। न च प्रतिवाक्यार्थं साधुत्वज्ञानस्य हेतुत्वे अभिनवे पाककर्तृव्यक्तिविशेषे शब्दप्रयोगस्य भ्रमाद्यजन्यत्वरूपसाधुतायाः गृहीतुमशक्यत्वात् पाचकादिशब्दप्रयेगे बोधो न स्यादिति वाच्यम्~। पाककर्तृसजातीये निरुक्तसाधुत्वज्ञानसम्भवेन बोधोपपत्तेः~। 
	
				न चैवं सति पङ्कजनिकर्तृसजातीयेऽपि कुमुदे पङ्कजशब्दप्रयोगस्य निरुक्तसाधुतायाः गृहीतुं शक्यत्वात् पङ्कजशब्दात् कुमुदबोधापत्तिः अपरिहार्यैव इति वाच्यम्~। पङ्कजशब्दस्य लक्षणादिवृत्त्यन्तरं विना कुमुदे असाधुत्वमिति निर्णयेन साधुत्वज्ञानस्य प्रतिबन्धात् नोक्तकुमुदबोधापत्तिः~। असाधुत्वन्तु अनुमानेन साध्यते~। तथा हि पङ्कजपदं कुमुदे वृत्त्यन्तरं विना न साधु वृत्त्यन्तरं विना वृद्धैः तत्राप्रयुज्यमानत्वात् यः शब्दो यत्र वृत्त्यन्तरं विना वृद्धैः न प्रयुज्यते स तत्र वृत्त्यन्तरं विना न साधुः, यथा गङ्गापदं तीरे~। न प्रयुज्यते च वृत्त्यन्तरं विना पङ्कजपदं कुमुदे~। तस्मात् वृत्त्यन्तरं विना पङ्कजपदं कुमुदे न साधु इति~। 
			
			\subsubsection{असाधुत्वनिश्चयस्य अन्वयबोधप्रतिबन्धकतापक्षः}
			
				\begin{small}
			
					न, व्यर्थविशेषणत्वात् तत्राप्रयुज्यमानत्वस्यैव व्याप्यत्वात् आकाङ्क्षादिमद्वाक्यासाधुत्वे अवयवार्थान्वयाबोधकत्वस्य व्याकरणस्मृत्यनुपगृहीतत्वस्य पक्षधर्मावच्छिन्नसाध्यव्यापकस्योपाधित्वाच्च~। पक्षे उभयाभावेन साधनाव्यापकत्वात्~। पङ्कजशब्दः कुमुदे साधुः साधुत्वे सति कुमुदबोधप्रयोजकाकाङ्क्षादिमद्वाक्यत्वात्, साधुत्वे सति यद्वाक्यं यद्बोधप्रयोजकाङ्क्षादिमद्भवति तत्तत्र साधु,यथा तरुप्रसूनशब्दः कुसुमे, यथा वा पाचकशब्दः पाककर्तरि, तथा पङ्कजपदं कुमुदे, तस्मात्तथेति सत्प्रतिपक्षत्वाच्च~। वस्तुतस्तु साधुत्वज्ञानं न हेतुः अवयवादिव्युत्पन्नेन भ्रमाद्यजन्यं पूर्वओरयोगमज्ञात्वापि नवकाव्यादिप्रयोगात्~। कुतस्तर्हि ग्रमगामादौ नान्वयबोधः,असाधुत्वनिश्चयात् इतिब्रूमः~। 
	
					साधोरप्यसाधुत्वनिश्चयेन अबोधकत्वात् अभिनवकाव्यादौ नासाधुत्वनिश्चयः, 
				\end{small}
			
				शक्तिज्ञानादिक्लृप्तकारणकलापे सत्यपि ग्रामगामादिशब्दात् अन्वयबोधानुदयात् असाधुत्वनिश्चयस्य अन्वयबोधप्रतिबन्धकत्वं कल्प्यते~। न तु साधुत्वज्ञानस्य कारणत्वम्~। अभिनवकाव्यादौ साधुत्वज्ञानविरहेण शाब्दबोधानुदयप्रसङ्गात्~। अवयवशक्तिग्रहवता पुरुषेण भ्रमाद्यजन्यं पूर्वप्रयोगम् अज्ञात्वापि नवकाव्यादिप्रयोगात्~। पङ्कजपदस्य कुमुदे साधुतायाः दुर्वारत्वाच्च~। तथा हि – पङ्कजपदस्य कुमुदे असाधुतासाधनाय  उक्तमनुमानम् उपाधिग्रस्तं सत्प्रतिपक्षदूषितम्~।
	
				पङ्कजपदं कुमुदे वृत्त्यन्तरं विना न साधु वृत्त्यन्तरं विना वृद्धैः तत्राप्रयुज्यमानत्वात् इत्यत्र हेतुकुक्षौ तत्राप्रयुज्यमानत्वस्यैव व्याप्यत्वसम्भवेन अधिकविशेषणोपादानात् व्यर्थविशेषणत्वम्~। तावन्मात्रोपादाने तु स्वरूपासिद्धिः~। अवयवार्थान्वयाबोधकत्वे सति व्याकरणत्वस्मृत्यनुपगृहीतत्वस्य आकाङ्क्षादिमद्वाक्यत्वरूपपक्षधर्मावच्छिन्नसाध्यं प्रति पाचकादिशब्दान्तर्भावेण व्यापकतया, निरुक्तपक्षधर्मावच्छिन्नसाधनं प्रति पङ्कजशब्दान्तर्भावेण अव्यापकतया उपाधित्वात् हेतोः व्याप्यत्वासिद्धिश्च~। पङ्कजशब्दः कुमुदे साधुः साधुत्वे सति कुमुदबोधप्रयोजकाङ्क्षादिमद्वाक्यत्वात् इति सत्प्रतिपक्षोऽपि~। अत्र सामान्यव्याप्तिः सम्भवति~। साधुत्वे सति यद्वाक्यं यद्बोधप्रयोजकाङ्क्षादिमद्भवति तत्तत्र साधु, यथा तरुप्रसूनशब्दः कुसुमे, यथा वा पाचकशब्दः पाककर्तरि इति~।
			
			\subsubsection{साधुत्वासाधुत्वनिर्वचनम्}
			
				\begin{small}
			
					असाधुत्वञ्च  नभ्रमादिजन्यत्वमनाप्तोक्तेऽसाधुत्वापत्तेः शुकाद्युदीरिते ग्रामादौ भ्रमाद्यजन्यत्वाच्च~। किन्तु महाजनपरिगृहीतव्याकरणस्मृतिनिषिद्धत्वं तदपरिगृहीतत्वं वेति वक्ष्यते~। पदस्य साधुत्वं वृत्तिरेव, वृत्तिश्च शाब्दबोधहेतुपदार्थोपस्तित्यनुकूलपदपदार्थयोः सम्बन्धः~। वाक्यसाधुत्वञ्चाकाङ्क्षादिमत्स्वार्थान्वयबोधकत्वे सति व्यकरणस्मृत्यनिषिद्धत्वं, 
				\end{small}
			
				असाधुत्वञ्च वाक्यगतं न तावत् भ्रमादिजन्यत्वम् , अनाप्तोक्ते पाचकादिवाक्ये असाधुत्वप्रसङ्गात्~। शुकाद्युच्चरिते ग्रामगामादिवाक्ये असाधुत्वानुपपत्तेश्च~। किन्तु महाजनपरिगृहीतव्याकरणस्मृतिनिषिद्धत्वं महाजनापरिगृहीतत्वं वा असाधुत्वम्~। अतो नोक्तदोषः~। साधुत्वम् आकाङ्क्षादिमत्स्वार्थान्वयबोधकत्वे व्याकरणस्मृत्यनिषिद्धत्वं, वाक्यस्य महाजनपरिगृहीतत्वं वा~। पदस्य साधुत्वं वृत्तिमत्वमेव~। वृत्तिश्च शाब्दबोधहितुभूतपदार्थोपस्थित्यनुकूलः पदपदार्थयोः सम्बन्धः~। एवञ्च पङ्कजशब्दस्य कुमुदे प्रयोगं प्रति प्रतिबन्धकतया समुदायशक्तिः सिद्ध्यति~। न च लाघवात् पङ्कजसमुदायान्तर्गतस्य जशब्दस्यैव शक्तिरस्तु~। न समुदाये इति वाच्यम्~। तथा सति मन्दुरजशब्दात् पद्मबोधप्रसङ्गात्~। पङ्कजोत्तरजपदत्वेन शक्तिः इति स्वीकारे सर्वत्र तत्तद्वर्णोत्तरान्त्यवर्णे एव शक्तिस्वीकारसम्भवेन समुदायशक्तेः उच्छेदप्रसङ्गः~। 
			
			\subsubsection{ग्रामगामादौ अन्वयबोधविचारे मतभेदः}
			
				\begin{small}
			
					अन्ये तु ततोऽन्वयबोधो भवत्येव, अपभ्रंशादिव यथा तव साधुत्वभ्रमात्, साधुत्वं तस्य नास्ति तद्वदेव~। अपरे तु अत्र आकाङ्क्षा एव नास्ति घटः कर्मत्वमानयनमित्यत्रेव~।
 
					यत्तु गमाद्यनुत्तराण्त्वेन गमादिपूर्वेतराणत्वेन वा शक्तिः काशपूर्वेतरकुशत्वेनेवेति, तन्न, कर्मोपपदधातूत्तराणत्वेनैव शक्तेर्न तु तत्तद्धात्वनुत्तराणत्वेन गौरवात्, तत्तद्धातूनां विशिष्याज्ञाने शक्तिग्रहानुपपत्तेः कर्मण्यणिति सूत्रार्थमजानतः कुम्भकारादिपदप्रयोगानुपपत्तेश्च शक्तिसंदेहात्~।    
				\end{small}
			
				ग्रामगामशब्दात् अन्वयबोधविषये पञ्चपक्षाः मणौ उपस्थापिताः~। यथा अपभ्रंशात् अन्वयबोधो भवति तथा ग्रामगामशब्दादपि ’ग्रामगमनकर्ता इत्यन्वयबोधो भवति, किन्तु तस्य शब्दस्य साधुत्वं नास्तीति एकः पक्षः~। ’घटः कर्मत्वम् आनयनं कृतिः’ इति वाक्यप्रयोगे इव ग्रामगामवाक्यप्रयोगे अपि आकाङ्क्षाविरहात् अन्वयबोधो न भवति इति द्वितीयः पक्षः~। ’अण्’ प्रत्ययस्य गमादितत्तद्धातु-अनुत्तराण्त्वेन शक्यत्वोपगमात् ग्रामगामेत्यत्र अणः तद्रूपानाक्रान्तत्वेन शक्तिज्ञानरूपकारणविरहात् नान्वयबोधो जायते इति तृतीयः पक्षः~। अयं च पक्षः मणिकृतैव दूषितः~। अन्वयबोधं प्रति आकाङ्क्षादेरिव साधुत्वज्ञानस्यापि हेतुत्वात् ग्रामगामशब्दे साधुत्वज्ञानरूपकारणस्य विरहात् नान्वयबोधो जायते इति चतुर्थः पक्षः~। अयमपि पक्षो दूषितः~। अन्वयबोधं प्रति असाधुत्वनिश्चयस्य प्रतिबन्धकत्वात्~। 'ग्रामगाम'इत्यत्र असाधुत्वनिश्चयसत्त्वेन अन्वयबोध नोदेतीति पञ्चमः पक्षः~।
			
		\subsection{पदसाधुत्वस्य निर्वचनम्}
	
			\subsubsection{पूर्वपक्षविमर्शः}
			
				पदानां साधुत्वं हि न तावत् प्रतिपादकत्वम्~, अपभ्रंशे अतिव्याप्तेः~। 

				नापि यस्य शब्दस्य यत्र अनादिः प्रयोगः स तत्र साधुरिति, ‘हेऽरयो हेऽलय इतिवदन्तः असुराः पराबभूवुः’ इति वेदे श्रवणात्  अलिशब्दे अपभ्रंशे अतिव्याप्तेः~। अनादित्वस्य सजातीयप्रयोगपूर्वकत्वरूपतया अपभ्रंशे सर्वत्र नियमतः तथात्वेन अतिव्याप्तेः, संज्ञाशब्दे अव्याप्तेः, लाक्षणिकेषु अव्याप्तेश्च~। नापि भ्रमाद्यजन्यत्वम्~, अपभ्रंशे अतिव्याप्तेः~। तस्यापि बोधकत्वेन बोधकत्वभ्रमजन्यत्वाभावात्~। नापि गत्वादिव्यापकः व्याकरणसंस्कृतश्रोत्रग्राह्यो जातिविशेषः, जातेः सप्रतियोगिकत्वानुपपत्तौ सर्वस्य सर्वत्र साधुतापत्तेः~। न च इष्टापत्तिः~। गोशब्दस्य गवि साधुत्वेऽपि अश्वे साधुत्वाभावात्~। प्रतिशब्दं भिन्नतद्विषयजातिस्वीकारे च अननुगमः~। न च जातेः सप्रतियोगिकत्वाभावनियमे तारत्वस्य सप्रतियोगिकतया जातित्वानुपपत्तिरिति वाच्यम्~। तारत्वगतस्य उत्कर्षादेरेव सप्रतियोगिकत्वात्~। तारत्वस्य निष्प्रतियोगिकतया जातित्वोपपत्तेः~। नापि यज्ञप्रयोगार्हत्वं साधुत्वम्~, अर्हत्वस्य दुर्निरूप्यत्वात्~। चाण्डालाद्युच्चार्यमाणस्यापि साधुत्वेन तत्राव्याप्तेः~। यज्ञेषु अप्रयुक्तेऽपि शब्दे साधुत्व-व्यवहारेण तत्राव्याप्तेश्च~। नापि    धर्मजनकशब्दत्वम्~। अपभ्रंशेऽपि आर्तत्राणाद्यर्थमुच्चारितेऽतिव्याप्तेः, पतितोच्चार्यमाणेऽव्याप्तेश्च~। नापि वेदस्थशब्दत्वम्~, अपभ्रंशे अलिशब्देऽतिव्याप्तेः~। संज्ञाशव्दे अव्याप्तेः~। भाषामात्रप्रयुक्तसाधुशब्देषु अव्याप्तेः~। नापि व्याकरणव्युत्पाद्यशब्दत्वम्~। संज्ञाशब्दे अव्याप्तेः~। व्याकरणत्वस्य साधुत्वान्वाख्यापकत्वरूपतया अन्योन्याश्रयाच्च~।

	
			\subsubsection{प्राचीनानां सिद्धान्तः}
			
				प्राचां सिद्धान्तः - न च साधुशब्दानामिव अपभ्रंशानामपि बोधकत्वसाम्ये ईश्वरसङ्केतित्व-तदसङ्केतित्वाभ्यां वैषम्यं निर्युक्तिकमिति वाच्यम्~। यथा या काचिदोषधी नकुलदंष्ट्रा स्पृष्टा सा विषं हन्ति तथा ईश्वरसङ्केतिता एव शब्दाः धर्मोपयोगिनः स्वभावादुपगम्यते~। ईश्वरसङ्केतज्ञानञ्च व्यवहारात्, उपमानात्, प्रसिद्धार्थपदसामानाधिकरण्यात्, आप्तोपदेशात् यववराहेन्द्रादिशब्देषु वाक्यशेषात् कोशात् तदभियुक्तेन्द्रपाणिन्यादिप्रणीतशब्दानुशासनाच्च तेषां साध्वसाधुविभाग एवाधिकारात्~। तदुक्तं तत्र तत्वमभियोगात् स्यादिति~। ’अभियुक्ताश्च ये यत्र यन्निबद्धप्रयोजनाः~। ते तत्र गुणदोषाणां ज्ञाने चाधिकृता मताः’इति~। न च साधुत्वे सिद्धे शब्दानुशासनं तस्मिंश्च सति तद्धीरिति अन्योन्याश्रयः, पूर्वपूर्वशब्दान्वाख्यानेन साधुत्वमवगम्योत्तरोत्तरानुशासनप्रवृत्तेः~। सर्गादौ भगवत एव तत्प्रणीतव्याकरणाद्वा साधुत्वनिश्चयेन उत्तरव्याकरणप्रवृत्तिः~। न चैवं सति विश्रामविश्रमशब्दयोः साधुत्वासाधुत्वनिश्चयो दुर्घटः~। तत्र पाणिनिचन्द्रगोमिव्याकरणयोः विरोधात् इति वाच्यम्~। ’वौ श्रमेर्विकल्प इष्यत’ इति महाभाष्यकारवचनादुभयमपि साधु~। ननु मैत्रादिशब्दानामीश्वरसङ्केताभावादसाधुत्वे यज्ञादौ न प्रयोगः स्यादिति चेत्? न, द्वादशेऽहनि पिता नाम कुर्यादित्यनेन सामान्यतः तेषामपीश्वरसङ्केतविषयत्वात्~। 
	
				अत्रोच्यते ईश्वरसङ्केतितत्वं साधुत्वम्~। न च तस्य निष्प्रतियोगिकत्वेन सर्वत्र सर्वस्य साधुतापत्तेरिति वाच्यम्~। यः शब्दः यत्रेश्वरेण सङ्केतितः स तत्र साधुः इत्युपगमेन अदोषात्~। 

				व्याकरणव्युत्पाद्यत्वं साधुत्वम्~। यः शब्धः यस्मिन्नर्थे व्याकरणव्युत्पादितः स तत्र साधुः~। गावीशब्दो व्याकरणोक्तव्युत्पत्त्या यमर्थं प्रतिपादयति स तत्र साधुः, असाधुरन्यत्र~। नामसु नाव्याप्तिः, ‘उणादयो बहुलम्’ इत्यादिना तेषां व्युत्पादनात्~। न चान्योन्याश्रयः, शब्दगुणदोषविद्भिः अभियुक्तैः प्रकृतिप्रत्ययादिकल्पनया शब्दान्वाख्यायकस्य व्याकरणत्वात्~। पूर्वपूर्वव्याकरणतः साधुत्वमवगम्य उत्तरोत्तरव्याकरणेन व्युत्पादनात्~।

			\subsubsection{नव्यानां सिद्धान्तः}

				न च वासुदेवशब्दस्य वासुदेवशब्दस्य वसुदेवापत्ये व्याकरणेनव्युत्पादनात् तत्रैव साधुत्वं स्यात्~, न त्वाधुनिकसङ्केन विषये~। प्रकृतिप्रत्ययपरिकल्पनया व्याकरणव्युत्पादनत्वसम्पादने गावीत्यादिशब्दानामपि तथत्वसम्भवेन साधुत्वापत्तिः इति वाच्यम्~। ’द्वादशेऽहनि पिता नाम कुर्यादि’ति सामान्यतः तस्येश्वरसङ्केतितत्वेन तस्य साधुत्वनिश्चयात् व्याकरणस्य तद्विशेषविषयत्वमस्तु न तु गावीशब्दे तथा~। न च शास्त्रकारसङ्केतितात् नदीवृद्ध्यादिशब्दात् अश्वादिषु ----वृत्त्यन्तराणामभावादिति वाच्यम्~। येन शब्देन ---- चेष्टास्मारितपदादिव~।
				
				अत्रेदं चिन्तनीयम्~। यः शब्दः यत्रेश्वरेण सङ्केतितः स तत्र साधुः इत्युपगमे  
	
	\section{अपभ्रंशविचारः}

		\subsection{अपभ्रंशानामपि शक्तत्वमिति पूर्वपक्षः}
		
			\begin{small}
			
				नन्वेवं पङ्कजपदस्येवापभ्रंशानामपि शक्तिस्ततो नियमेनार्थप्रतीतेः व्यवहाराधीनव्युत्पत्तेर्विशेषात्, अन्यथा असति वृत्त्यन्तरे तेभ्योऽर्थधीर्न स्यात्~। न च लक्षणा, मुख्यार्थाबधात्~। न चापभ्रंशेन स्मारितसाधुशब्दादन्वयबोधः, साधुशब्दमजानतामपि पामराणां ततोऽर्थप्रतीतेः तदर्थकसंस्कृतेनार्थप्रतीतेश्च~। शक्त्यारोपात्ततोऽर्थप्रत्यय इति चेत्?, न, मानाभावात् व्यवहारादिनावृत्तशक्तिग्रहे बाधाकाभावाच्च्~। न च शक्तिसाध्य्ं शक्त्यारोपाद् भवितुमर्हति, आरोपितादपि दहनाद्दाहापत्तेः~।
  
				अथ ज्ञायमानकरणे प्रयोजकरूपवत्तया ज्ञायमानादेव फलं बाष्पे धूमारोपाद्यनुमितिवदिति चेत्? न, तर्हि तद्वदेव फलस्यायतार्थ्तत्वापत्तिः~। अन्यथा अपभ्रंश एव शक्तिः साधुशब्द एव तथेति किं न स्यात्~। न च सादित्वात् देवतादिशब्दवदाधुनिका एव तत्र सङ्केताः गवादिपदे तु अनादित्वात् शक्तिरिति वाच्यं, सजातीयप्रयोगजन्यप्रयोगत्वस्य भ्रमाद्यजन्यत्वस्य वा अनादित्वस्यापभ्रंशेऽपि सत्वात्~। तत्तद्देशीयापभ्रंशेऽपि सङ्केतयितृणामस्मरणाच्च्~। न चापभ्रंशानां देशभेदेन एकत्रार्थे बहुत्वात् संस्कृतस्यैकत्वाल्लाघवेन तत्रैव शक्तिः, प्रमाणवतो गौरवस्यापीष्टत्वात्~। अन्यथा नानार्थोच्छेदः प्रतीत्यन्यथानुपपत्तिस्तुल्यैव~। ननूभयोः शक्तत्वे साध्वसाधुविभागाभावात् तद्व्यवहारविरोधः ”साधुभिर्भाषितव्यं नापभ्रंशितवै न म्लेच्छितवै” इत्यादिकवैदिकविधिनिषेधानुपपत्तिश्चेति चेत्? तर्हि शक्तत्वाविशेषेऽपि तदभियुक्तेन्द्रपाणिन्यादिप्रणीतव्याकरणोपगृहीतानामेव संस्कृतानां साधुत्वमस्तु, न ह्यपभ्रंशितैः साधुत्वं स्मर्यते, तद्विषया एव साधुभिर्भाषितव्यमित्यादिविधयः तेषामेव धर्मोपयोगित्वं स्वभावात् बीजस्येवाङ्कुरे, तस्मादपभ्रंशोऽप्यर्थप्रत्यायकत्वाच्छ्क्त् इति~।
			\end{small}

			पङ्कजपदवत् अपभ्रंशस्यापि शक्तिः स्यात्~। ततः नियमेन अर्थप्रतीतेः~। न चापभ्रंशात् लक्षणया अर्थप्रतीतिः, मुख्यार्थस्याबाधात्~। न चापभ्रंशेन स्मारितसाधुशब्दात् अन्वयबोधः, साधुशब्दम् अजानतामपि पामराणां ततो अर्थप्रतीतेः, तदर्थकेन साधुशब्देन अर्थप्रतीतेश्च~। न च शक्त्यारोपात् ततः अर्थप्रतीतिः, आरोपितादपि दहनात्  दाहापत्तेः~। न च धूमारोपात् वह्न्यनुमितिवत् सम्भवति, तद्वदेव फलस्य शाब्दबोधस्य अयथार्थत्वापत्तेः~। न च तत्रानुमितेः विषयबाधात् अयाथार्थ्यम्~। अत्र शाब्दबोधस्य तु विषयाबाधात् याथार्थ्यमिति वाच्यम्~। एवमपि अपभ्रंशे एव शक्तिः न साधुशब्दे इत्यत्र विनिगमनाविरहप्रसङ्गात्~। न चापभ्रंशस्य देवदत्तादिशब्दवत् सादित्वात् आधुनिकसङ्केत एव~। न तु शक्तिः~। गवादिपदस्य तु अनादित्वात् शक्तिरिति विनिगमनासम्भवतीति वाच्यम्~। अनादित्वस्य सजातीयप्रयोगजन्यप्रयोगविषयत्वरूपस्य भ्रमाद्यजन्यप्रयोगविषयतारूपस्य वा अपभ्रंशेऽपि अक्षतत्वात्~। न च ----सम्भवतीति वाच्यम्~। शक्तिग्राहकमानस्य अपभ्रंशेऽक्षततया गौरवस्य अकिञ्चित्करत्वात्~। अन्यथा नानार्थमात्रोच्छेदप्रसङ्गः~।  न च उभयोः शक्तत्वे साध्वसाधुविभागाभावात् तद्व्यवहारविरोधः, ‘साधुभिर्भाषितव्यं नापभ्रंशितवै न म्लेच्छितवै’ इत्यादिविधिनिषेधानुपपत्तिश्च इति वाच्यम्~। उभयोः शक्तत्वाविशेषेऽपि तदभियुक्तेन्द्रपाणिन्यादिप्रणीतव्याकरणोपगृहीतानामेव संस्कृतानां साधुत्वमिति नियमसम्भवात्~। न हि अपभ्रंशे तैः साधुत्वं स्मर्यते~। तद्विषया एव साधुभिर्भाषितव्यम् इत्यादिविधयः~। तेषामेव धर्मोपयोगित्वं बीजस्येवाङ्कुरे~। तस्मात् अपभ्रंशा अपि अर्थप्रत्यायकत्वात् शक्ता एवेति~। 

		\subsection{अपभ्रंशानां न शक्तिरिति सिद्धान्तः}

			\begin{small}

				उच्यते, एकत्र शक्त्याप्यन्यत्र तदारोपात् तदर्थप्रतीत्युपपत्तावेकत्रैव शक्तिर्लाघवात्, अनन्यलभ्यस्यैव शब्दार्थत्वात्~। अन्यथा वृत्यन्तरोच्छेदः~। तदाह भगवान् जैमिनिः  ”अन्यायश्चानेकशब्दत्वमिति”~। सा च शक्तिः संस्कृत एव सर्वदेशे तस्यैकत्वात् नापभ्रंशेषु तेषां प्रतिदेशमेकत्रार्थे भिन्नभिन्नरूपाणां तावच्छक्तिकल्पने गौरवात् पर्यायबहुतरत्वञ्चोभयत्रापि~। न च देशभेदेऽपि प्राकृतस्यैकरूपत्वात् तत्रैव शक्तिः, संस्कृतप्रभवतत्समदेशिभेदेन तस्याप्यनेकत्वात्~। एवमेकत्र शक्त्यारोपादर्थप्रत्ययोपपत्तौ नापभ्रंशे शक्तिः~। ननु म्लेच्छादीनां संस्कृतमजानतां कथं तच्छ्क्त्यारोपः? उच्यते, केनचिद् गौरिति  शब्दे प्रयोक्तव्ये प्रमादाद् गावीशब्दे प्रयुक्ते व्युत्पन्नस्तेन गोशब्दमुन्नीय ततो गां प्रतीत्य व्यवहृतवान्, यथाहुः-”अम्बाम्बेति यदा बालः शिक्ष्यमाणः प्रभाषते~। अव्यक्तं तद्विदां तेन व्यक्ते भवति निर्णयः॥’ इतिपार्श्वस्थश्च व्युत्पित्सुःगावीशब्दादेव अयम् गां प्रतीतवान् इत्यवगम्य गावीशब्दमेव  गोशक्तत्वेन प्रतीत्य  अन्येषां व्युत्पादको  बभूव इति ततः प्रभृत्यपभ्रंशे शक्तत्वभ्रमः~। एवञ्च प्रथमव्युत्पन्नस्य अपभ्रंशादेव  स्मारितसाधुशब्दादर्थप्रत्ययस्तन्मूलकश्चाननुसंहितसाधुशब्दानामपि शक्तिभ्रमात् शक्तिमत्तया ज्ञायमानस्यैव शाब्दज्ञानहेतुत्वात्~। 
				
				यत्तु जनकज्ञानस्य  भ्रमत्वे  शब्दज्ञानायथार्थत्वं लिङ्गभ्रमजन्यानुमितिवदिति,  तन्न, न हि शक्तिज्ञानयथार्थत्वं   शाब्दप्रमायां प्रयोजकं, अनाप्तोक्ते  व्यभिचारात्~। नापि जनकज्ञानभ्रमत्वेन अयथार्थत्वं  भ्रमानुव्यवसाये  व्यभिचारात्~। प्रमाजनकत्वञ्चापभ्रंशस्यावश्यकशाब्दप्रमाप्रयोजकयोग्यतादेर्यथार्थतद्बोधाद्व  न तु शक्तिज्ञानयथार्थत्वं तन्त्रं  गौरवात्~। 
			\end{small}

			उच्यते – अपभ्रंशानां शक्तिविरहेऽपि शक्त्यारोपेणार्थप्रतीत्युपपत्तौ न तस्य शक्तिः स्वीक्रियते~। अनन्यलभ्यस्यैव शब्दार्थत्वात्~। अन्यथा वृत्त्यन्तरोच्छेदप्रसङ्गात्~। तथा हि गोशब्दात् गावीशब्दाच्च गोविषयकप्रतीत्युदयात् गवि तयोः द्वयोरपि शब्दयोः शक्तिस्वीकारे तीरशब्दात् गङ्गाशब्दाच्च तीरविषयकप्रतीत्युदयात् तीरे तयोः द्वयोरपि शक्तिसिद्ध्या लक्षणायाः उच्छेदप्रसङ्गः~। तदाह ----~। सा च शक्तिः संस्कृतशब्दे एव~, सर्वदेशे तस्य एकत्वात्~। नापभ्रंशेषु, तेषां प्रतिदेशं एकत्रार्थे भिन्नभिन्नरूपाणां तावच्छक्तिकल्पने गौरवात्~। न च देशभेदेऽपि प्राकृतस्य ----~। न च म्लेच्छादीनां संस्कृतमजानतां शक्त्यारोप एव दुर्घट इति आशङ्कनीयम्~। संस्कृतमजानतामपि शक्त्यारोपेण बोधसम्भवात्~।  

			तथा हि केनचित् गौरिति शब्दे प्रयोक्तव्ये प्रमादात् गावी इति प्रयुक्ते व्युत्पन्नः तेन गोशब्दमुन्नीय ततो गां प्रतीत्य व्यवहरति~। यथाहुः – ‘अम्बाम्बेति यदा बालः शिक्ष्यमाणः प्रभाषते~। अव्यक्तं तद्विदां तेन व्यक्ते भवति निर्णयः’ ॥ इति~। पार्श्वस्थश्च व्युत्पित्सुः गावीशब्दादेव अयं गां प्रतीतवान् इत्यवगम्य गावीशब्दमेव गोशक्तत्वेन प्रतीत्य अन्येषां व्युत्पादको बभूव इति ततः प्रभृति अपभृंशे शक्तत्वभ्रमः~। एवञ्च प्रथमव्युत्पन्नस्य अपभ्रंशादेव स्मारितसाधुशब्दात् अर्थप्रतीतिः जायते~। तन्मूलकश्च अननुसंहितसाधुशब्दानामपि म्लेच्छप्रभृतीनां शक्तिभ्रमात् अर्थप्रतीतिः जायते~। न च यथा व्याप्यवत्ताभ्रमजन्यायाः अनुमितेः भ्रमत्वं तथा शक्तिमत्ताभ्रमजन्यशाब्दबोधस्यापि भ्रमत्वं स्यात्~, शाब्दप्रमात्वे शक्तिग्रहप्रमात्वस्य प्रयोजकत्वादिति वाच्यम्~। अनाप्तोक्तवाक्यजन्यबोधे शक्तिप्रमाजन्येऽपि प्रमात्वविरहेण व्यभिचारात्~। न च जनकज्ञानभ्रमत्वं शाब्दबोधायथार्थत्वे प्रयोजकमिति वाच्यं, भ्रमानुव्यवसाये व्यभिचारात्~। योग्यताज्ञानयाथार्थ्येन शाब्दयार्थार्थ्यात्~। शक्तिभ्रमाधीनस्यापि  बोधस्य यथार्थयोग्यज्ञानजन्यत्वेन यथार्थत्वोपपत्तेः~। 

\chapter{चतुर्थोऽध्यायः लक्षणाविचारः}

	\section{शक्तिज्ञानस्य शाब्दबोधहेतुताया विमर्शः}

		एतावतापि शक्तिः सङ्केतो वा सम्बन्धोऽस्तु तथात्वेऽपि तद्बोधस्य नार्थप्रत्यायकत्वं गौरवात्, किन्तु तद्विषयधीजनकत्वज्ञानस्यैव। एवं च तद्धीजनकत्वेन ज्ञातं यत्पदं यदनुभवं जनयति तस्यैव तत्र शक्तत्वं न तु शक्तिरीश्वरसङ्केतो वेति।
		
		ननु पदात् अर्थप्रतीतौ तद्धीजनकत्वज्ञानमेव हेतुरास्ताम्~। शक्तिज्ञानस्य हेतुतायाः निर्युक्तिकत्वात् अत एव लौकिकानां ईश्वरसङ्केताज्ञानेऽपि शक्तेः अज्ञाने वृद्धव्यवहारात् अर्थज्ञानं प्रति शब्दस्य जनकत्वमवधार्य अग्रे शब्दादर्थप्रत्ययः उपपद्यते~। न चैवं सति अर्थप्रत्यायकतावच्छेदकशक्तेरसिद्ध्या तद्घटितत्वेन लक्षणाया अपि उच्छेदात् गङ्गापदात् मुख्यार्थप्रतीत्यपेक्षया लक्ष्यार्थतीरादिप्रतीतेः विलम्बोऽनुभूयमानः नोपपद्यते~। उभयत्र जनकत्वज्ञानरूपकारणसाम्यात् इति वाच्यम्~। तद्विषयकप्रतीतेः तद्विषयकबोधजनकत्वज्ञानजन्यत्वे अविलम्बः, तदान्यविषयकबोधजनकत्वज्ञानजन्यत्वे तु विलम्बः इति व्यवस्थायाः सम्भवात्~। तीरप्रतीतेः तीरान्यप्रवाहविषयकबोधजनकत्वज्ञानजन्यत्वेन विलम्बोपपत्तेः~। 

		न च पदज्ञाननिष्ठा अर्थबोधजनकता ज्ञाप्यसम्बन्धाधीना ज्ञानजनकतात्वात् इन्द्रियनिष्ठप्रत्यक्षजनकतावत् इत्यनुमानेन ज्ञाप्यार्थसम्बन्धतया शक्तिः सिद्ध्यति~। यथा प्रत्यक्षविषयसम्बन्धतया इन्द्रियस्य सन्निकर्षः इति वाच्यम्~। उच्यते – देवदत्तादिपदात् अर्थप्रतीतौ सङ्केतज्ञानस्य कारणत्वावधारणात् अन्यत्रापि गवादिपदेषु तत्कल्पनम्~। न च सादिदेवदत्तादिपदे सङ्केतावगाहिज्ञानस्य अर्थप्रत्यायकत्वेऽपि अनादिगवादिपदे न तथेति वाच्यम्~। अर्थप्रत्ययं प्रति लाघवात् पदत्वस्यैव प्रयोजकत्वसम्भवेन सादित्वस्य प्रयोजककुक्षौ अनिवेशात्~। 
 
			\subsection{}
			
				\begin{small}
			
			
				\end{small}
			
			\subsection{गङ्गापदस्य तीरे न शक्तिः अपि तु लक्षणा}

				\begin{small}
				
					गङ्गायां घोषः प्रतिवसति, तमानयेति वाक्यश्रवणानन्तरं प्रयोज्यस्य तीरोषितघोषानयने प्रवृत्तिमुपलभ्य किं तीरेऽपि गङ्गापदस्य शक्तिरुत स्वार्थेन सम्बन्धात् स्मारिततीरे तात्पर्यमात्रम्~। तीरान्विताभिधानन्तु पदान्तरैः~। एवमप्ययोग्यार्थपरत्वाभावेन प्रामाण्यादाप्तोक्तत्वोपत्तेरिति विचिकित्सन् बालः तीरादौ न शक्तिः तथा सत्येकार्थसम्बन्धिषु बहुष्वेकपदस्य बह्वी शक्तिरेवं पदान्तरेष्वपि~। तेषु तेषु च शक्तिग्रहार्थं वृद्धव्यवहारापेक्षा च~। तथा च गौरवमतः स्वार्थसम्बन्धिनि तीरादौ तात्पर्यमात्रं, लाघवादिति तत्र तत्र लक्षणामेव कल्पयति~। यस्य चैवं विमर्शः प्रथमं लाक्षणिकपदश्रवणेन जायते तस्य तत्र शक्तिबुद्धावपि यदा लक्षणाख्यवृत्त्यन्तरज्ञानं पूर्वोक्तन्यायेन जायते तदा प्रथमावगतशक्तिज्ञानं मम भ्रम इति कल्पयति लाघवात्~। अन्यत्र तु यत्प्रथमावगतस्य सत्यत्वकल्पनं तदुपपादककल्पनञ्च तल्लाघवादेव~। अत्र तु न तथा~। अन्यथा सम्बन्धिसहस्रेष्वपि शक्तिकल्पनाप्रसङ्गात्~। एवञ्च लक्षणास्थले यस्य प्रयोज्यव्यवहारादाद्या व्युत्पत्तिः तीरादौ स यदा तीरनीरयोरन्वयबोधयोग्यप्रयोगे तीरे व्यवहारं पश्यति तदा तत्रैव शक्तिः तीरधीस्तु प्रयोज्यस्य लक्षणावशात् मम तदनाकलनात् तत्र शक्तिज्ञानं भ्रम इति कल्पयति~। 
					
					किञ्च यदि तीरेऽपि शक्तिस्तदा तीरमात्रे~। किन्तु गङ्गातीरे~। तथा च विशिष्टशक्तौ विशेषणे शक्तिरावश्यकी, नागृहीतविशेषणान्यायात्~।
	
					अथ लक्षणापक्षे यथा प्रवाहेणोपलक्षणेन व्यावृत्ततीरविशेषस्यान्वयो न तु तीरान्तरस्य तथा प्रवाहोपलक्षिते तीरे शक्तिरस्तु न तु तीरे प्रवाहेऽपीति चेन्न~। गङ्गापदशक्तौ प्रवाहस्य शक्यत्वेन विशेषणत्वे सम्भवति नोपलक्षणत्वं विशेषणत्वासम्भवे सत्येव उपलक्षणत्वादतः प्रवाहः एव शक्तिः~। 
				\end{small}
 
				तथाहि – ’गङ्गायां घोषः’ प्रतिवसति इति वाक्यश्रवणानन्तर प्रयोज्यपुरुषस्य तीरोषितघोषानयने प्रवृत्तिमुपलभ्य व्युत्पित्सुः बालः किं तीरेऽपि गङ्गापदस्य शक्तिः उत स्वाथे प्रवाहेप सम्बन्धात् स्मरिते तीरे तात्पर्यमात्रं तावतापि अयोग्यार्थपरत्वाभावेन प्रामाण्योपपत्तेः इति सन्दिज्ञानः तीरादौ न शक्तिः,  तीरादिषु बहुषु अर्थेषु शक्यार्थप्रवाहसम्बन्धिषु बहुशक्तिकल्पनेन, तत्र तत्र शक्तिग्रहोपपादक वृद्धव्यवहार कल्पनेन च गौरवात् इति वितर्क्य तीरादिषु अर्थेषु लक्षणामेव कल्पयति~।
	
				यस्य पुरुषस्य ’गङ्गायां घोषः’ इत्यादिवाक्यश्रवणोत्तरं तीरेप्रवृत्तिमुपलभ्य गङादि पदस्य तीरे शक्तिः इति बुद्धिरूदेति सोऽपि पश्चात् तत्र गौर्वानुसन्धानेन पूर्वोत्पन्न शक्तिज्ञानं भ्रमः इति कल्पयति~।
	
				यस्तु ’गङ्गायां घोषः’ प्रतिवसति तमानय इति वाक्यश्रवणानन्तरं प्रयोज्य पुरुषस्य तीर प्रवृत्तिमुपलभ्य  गङ्गाशब्दस्य तीरे शक्तिं गृह्यति ’स तीरतीरयोः अन्वयबोधपोव्येप्रयोगे’ तीरे भोकोऽस्ति इत्यादौ तीरशब्दप्रयोगं दृष्ट्वा तीरशब्दस्यैव तीरे शक्तिः, गङ्गाशब्दात् तीरधीस्तु प्रयोज्यपुरुषस्य लक्षणावशात्, मम तदाकलनाभावात् पूर्वं मम तत्र  शक्तिभ्रम उत्पन्नः इति कल्पयति~।
	
				किञ्च, गङ्गापदस्य यदि तीरे शक्तिः उपगम्यते तदा न तीरमात्रे शक्तिः, तीरान्तरबोधप्रसङ्गात् अपि तु गङ्गातीरे इत्युपगन्तव्यम्~। तथा च विशिष्टशक्तौ स्वीकताया विशेषजेऽपि शक्तिः स्वीकर्तव्या नागृहीतविशेषणान्यायात्~। तथा च  विशेषणीभूत गङ्गायां शक्त्युपगमेनैव उक्तक्रमेण तीरधीसम्मवेन विशेष्ये नीरशक्त्युपगमो व्यर्थः~।

				न च लक्षणापक्षे यथा प्रवाहेण उपलक्षिते तीरविशेषे लक्षणा न तु तीरान्तरे तथा  प्रवाहोपलक्षिते तीरे शक्तिरस्तु~। न तु प्रवाहविशिष्टतीरे इति वाच्यम्~। गङ्गापदशक्त्यत्ववतः प्रवाहस्य विशेषणत्वेन उपलक्षणत्वाभावात्~। विशेषणत्वासम्मवे एव उपलक्षणत्वात्~।

	\section{लक्षणायाः वृत्त्यन्तरत्वविमर्शः}
	
			वृत्तिश्च शाब्दबोधहेतुपदार्थोपस्थित्यनुकूलः पदपदार्थयोः सम्बन्धः~। सङ्केत एव मुख्या वृत्तिः~। तात्पर्यनिर्वाहकत्वात्~। लक्षणा च वृत्त्यन्तरम्~। यत्र वाच्यार्थान्वयानुपपत्त्या वाच्यसम्बन्धोपस्थापिते वाक्यार्थान्वयः~। यथा ‘गङ्गायां घोष’ इत्यत्र गङ्गापदस्य तीरे~। तदुच्यते – ‘वाच्यस्यार्थस्य वाक्यार्थे सम्बन्धानुपपत्तितः~। तत्सम्बन्धवशप्राप्तस्यान्वयात् लक्षणोच्यते’ ॥ इति~। न च तीरे शक्तिरेव, शक्तिग्राहकव्यवहारस्य मुख्यलक्ष्यसाधारणत्वात्~। शाब्दत्वस्य तात्पर्यस्य च शक्तिनियतत्वात्~। तीरे यदि तात्पर्यमवधृतं तदा तन्निर्वाहकत्वेन क्लृप्ततया शक्तेरेव कल्पनीयत्वात्~। न तु अक्लृप्तवृत्त्यन्तरं कल्पयितुम् उचितम् इति वाच्यम्~। गङ्गापदस्य लक्षणीयतीरादिसहस्रेषु प्रत्येकं शक्तिकल्पनायां तद्ग्रहार्थं प्रत्येकं वृद्धव्यवहारकल्पनायाञ्च गौरवम् , अननुभवश्च~। लक्षणा तु शक्यसम्बन्धरूपा, वृद्धव्यवहारान्तरानपेक्षा चेति लाघवम्~। न च गौरवमपि न्याय्यमेव, प्रामाणिकत्वात्~। गङ्गायां घोष इत्यादौ तीराद्यन्वयबोधस्य तीरे शक्तिग्रहं विना अनुपपत्तेः~। तीरादिसहस्रेषु शक्तिकल्पनेन गौरवस्य प्रामाणिकत्वात् इति वाच्यम्~। शक्तिं विनापि तीराद्यन्वयबोधोपपत्तेः~। तथा हि ---- न शक्तिः~। 

		\subsection{अ. लक्ष्यतावच्छेदकविचारः}
			
			\begin{small}
			
				अथ लक्षणया तीरत्वेनोपस्थितौ तीरान्तरान्वयोऽपि स्यात्~। गङ्गातीरत्वेनैवोपस्थितौ युगपद्वृत्तिद्वयविरोधः~। गङ्गोपस्थितेः शक्तिसाध्यत्वादित् चेत् , लक्षणाधीनतीरस्मृतेर्न गङ्गासम्बन्धित्वेन तीरं विषयः~। किन्तु यद्वस्तुगत्या गङ्गासम्बन्धि तदेव तीरत्वेन परिचीयते~। सम्बन्धिदर्शनजस्मृतेस्तत्सम्बध्यविषयत्वात्~। यथा पदहस्तिदर्शनात् पदार्थहस्तिपकस्मृतेर्न पदहस्तिविषयत्वम्~। अत एव तीरान्वितवाक्यार्थबोधेऽपि न गङ्गासम्बन्धित्वेन तीरं विषयः~। अपि च गङ्गायामित्यादिपदानाम् आप्तोक्तत्वेन प्रामाण्यात् सम्भूय पदप्रतिपाद्यान्वयबोधकत्वमेकवाक्यत्वमवगतम्~। मुख्यार्थश्चायोग्य इति योग्य आकाङ्क्षितश्चामुख्यार्थोऽपि पदप्रतिपाद्यः कल्प्यते~। अन्यथैकवाक्यत्वभङ्गप्रसङ्गात्~। न चापदार्थेनैव योग्यतादिमतान्वयबोधकत्वमस्त्विति वाच्यम्~। गङ्गापदवैयर्थ्यप्रसङ्गात्~। 
			
				प्रतिपाद्यता च लक्षणीयस्य कॢप्तेनैव स्वार्थसम्बन्धेन न तु शक्त्या गौरवात् तदन्वयबोधश्च इतरपदेनैव~। शक्त्योपस्थितस्य पदेनान्वयो बोध्यते अन्यत्र तथा दर्शनादिति चेन्न~। लाघवेन पदोपस्थापितत्वस्यैव तन्त्रत्वात्~। 
			\end{small}
			
			गङ्गायां घोष इत्यादौ गङ्गापदात् लक्षणया तीरेस्य तीरत्वेन उपस्थितिः अन्वय बोधश्चेति उपगमे तीरान्तरान्वयबोधापत्तिः~।  गङ्गासम्बन्धितीरत्वेन उपस्थितिबोध उपगमे तु युगपत्वृत्तिद्वयविरोधः~। एकस्माल गङापक्षात् शक्त्या प्रवाहस्य लक्षणया तीरस्य च युगपत् बोधनीयत्वात् इति~।
	
			अत्रोच्यते – गङापदाधीने तीरस्मरणे तीरन्वयबोधे च तीरं न गङ्गासम्बन्धित्वेन भासते~। एकसम्बन्धिदर्शनजस्यस्य  अपरसम्बन्धिस्मरणस्य तत्सम्बन्धविषयकत्वात् यथा पदहस्ति …..~। अपि तु तीरत्वेनैव रूपेण भासते~। न चैवसति तीरान्तरबोधप्रसङ्गः शङ्कनीयः~। यतो हि  ’गङ्गायां घोष’ इति  वाक्यस्य आप्तोक्तत्वेन प्रामाण्ये अवधारिते सम्भूय पदप्रतिपादान्वय बोधकत्वलक्षणम् एकवाक्यत्वमवगम्यते~। त्था च गङ्गापदमुख्याये प्रवाहस्य अयोग्यत्वनिश्चयेन एकवाक्यत्वनिश्चयसहकृतेन योग्य आकाक्ङ्क्षितामुख्यार्थस्य  गङ्गापदप्रतिपादत्वं अनुमीयते~। इत्थं  प्रवाहस्य इव तीरान्तरस्यापि अयोग्यत्वेन न गङ्गापदप्रतिपापज्ञम् इति~।
	
			न च गङ्गापदस्य तीरे विना शक्तिं लक्षणाञ्च तदन्वयबोधः योग्यतादिसत्त्वादेव स्यादिति वाच्यम्~। तथा सति गङ्गापदप्रयोगवैयर्थं  प्रसङ्गात्~। शब्दानुपस्थाप्यत्वेन तीरस्य शाब्दबोधबहिभावापत्तेश्च~। न च पदार्थस्य अन्वयबोध प्रति स्वशक्त्या पदोपस्थापितत्वं तन्नम्~। तथा च तीरस्यान्वयबोध प्रति स्वशक्त्या पदोपस्थापितत्वं तन्तम्~। तथा च तीरस्यान्वयबोध गङ्गापदस्य तीरे शक्तिमन्तरा न घटते इति वाच्यम्~। शक्त्या पदोपस्थापितत्वमात्रस्य लाघवेन अन्वयबोधे प्रदीनकत्वोपगमात्~। अस्ति च तीरे प्रवाहशक्त्या गङ्गापदोपस्यापि तत्त्वम्~।

		\subsection{इ. लक्षणाबीजचिन्तनम्}
			
				\begin{small}
			
					गङ्गास्मारिततीरान्वयबोधश्च न तात्पर्यज्ञानमपेक्षते~। न्यायत एव तीरस्य प्रथमं वाक्यार्थान्वयबोधोत्पत्तेः~। अथवा निश्चिते स्वार्थसम्बन्धिनोऽन्वये तद्विशेषज्ञानार्थं तदपेक्षास्तु~। न च तदर्थमपि~। योग्यतादेरेव तद्विशेषलाभात्~। अन्यथानुपस्थिते विशेषे तात्पर्यस्यावगन्तुमशक्यत्वात्~। शक्तिस्मारितशक्यसम्बन्धो वा तज्जन्या शक्यसम्बन्धस्मृतिर्वा लक्षणा~। उभयथापि लक्षकपदस्य लक्ष्ये तात्पर्यज्ञानं लक्षणायामनुपयुक्तमेव~। उक्तन्यायेन शब्दात् परम्परया अशक्यस्मृतेस्तात्पर्यग्रहात् पूर्वमेव क्लृप्तकारणादुपपत्तेः~। शक्त्योपस्थापितार्थे शब्दतात्पर्यात् लक्षणेति~। तात्पर्याद्धि वृत्तिरिति च लक्षणास्थले लक्ष्ये वस्तुतस्तात्पर्यमस्तीत्येवम्परम्~। नन्वेवं तात्पर्यानपेक्षणे यत्र तीरं नीरञ्चान्वययोग्यं तत्र कदाचित्तीरान्वयोऽपि बोध्येतेति चेन्न~। शक्त्युपस्थापितेन योग्याकाङ्क्षितेनैवान्विताभिधानमिति व्युत्पत्तेः~। 
				\end{small}
		
				सामान्यतोज्ञातपदार्थान्वयरक्षणं लक्षणाकल्पकम् इति~। ’गङ्गायां घोष’ इति वाक्यश्रवणेन सामान्यतो गङ्गापदार्थान्वयो ज्ञायते~। तस्य रक्षणाय पश्चात् इति वाक्यश्रवणेन प्रथमं सामान्यतो गङ्गापदार्थन्वयो ज्ञायते~। तस्य रक्षणाया पश्चात् गङ्गापदस्य परम्परया स्मरिते तीरे लक्षणा कल्प्यते इति~। इदं न युक्तम्~। गङ्गापदस्य परम्परया स्मारिरे तीरे लक्षणा कल्प्यते इति~। इदं न युक्तम्~। प्रथमं सामान्यतो गङ्गापदार्थान्वयबोधस्योत्पत्तौ कारणाभावात्~। लक्षणाश्रयणेन तीरस्य घोषान्वयबोधे ज्ञातेऽपि  गङ्गापदार्थस्य गङ्गायाः अन्वयबोधेऽभानेन तदन्वयबोधस्य संरक्षणाभावाच्च~।

			\subsubsection{1}

				\begin{small}
				
					यत्तु सामान्यतो गङ्गादिपदार्थान्वयो ज्ञात इति तद्रक्षार्थं परम्परया गङ्गादिपदार्थस्मारिते तीरादौ लक्षणा कल्प्यत इति~। तन्न~। प्रथमं गङ्गापदार्थान्वयबोधकाभावात्~। अन्वयबोधेऽपि लक्षणया गङ्गापरिचिततीरस्य घोषान्वयबोधेऽपि गङ्गया अन्वयबोधाविषयत्वेन तदन्वयस्यारक्षणात्~। 
				\end{small}

			\subsubsection{2}
			
				\begin{small}
				
					यत्तु गङ्गायां घोष इत्यादेरेकवाक्यत्वं पदस्मारितार्थान्वयबोधकत्वरूपमवगतम्~। तच्च यद्यपि गङ्गापदार्थस्य साक्षात् घोषाधारत्वायोग्यत्वात् न सम्भवति, गङ्गासम्बन्धितीरे योग्ये घोषान्वयात् तीरावच्छेदकतया गङ्गापदार्थस्य घोषान्वयादेकवाक्यत्वं सम्भवति~। अत एवैकवाक्यत्वस्य सामान्यतोऽवगतपदार्थान्वयस्य च रक्षार्थं गङ्गापदस्मारितस्वार्थस्मारिते तीरे वृत्त्यन्तरं लक्षणा कल्प्यते~। तयोरन्यथा भङ्गप्रसङ्गादिति~। तन्न~। तीरार्थस्य घोषान्वयबोधेऽपि  गङ्गापदार्थस्य तदन्वयबोधाविषयत्वात्~।
	
					अथ गङ्गातीरत्वेनोपस्थिते घोषान्वयबोधात् भवति गङ्गायास्तीरावच्छेदकतया अन्वयबोधविषयत्वमिति चेन्न~। गङ्गापदाद्गङ्गातीरयोर्युगपदुपस्थितौ वृत्तिद्वयविरोधात्~। नह्युभयोः शक्त्या लक्षणया वोपस्थितिः सम्भवति~। अथ लक्षणास्वाभाव्यात् लक्षकपदेन स्वार्थसम्बन्धित्वेनैव लक्षणीयतीरादेरुपस्थितिः~। अन्यथा तीरमात्रान्वयप्रसङ्गात्~। तथा च लक्षणयैव गङ्गोपस्थितिरिति चेन्न~। गङ्गासम्बन्धात् तीरस्य स्मृतिः सम्भवति~। न तु गङ्गासम्बन्धस्य तत्सम्बन्धे तत्सम्बन्धाभावात्~। अत एव एकसम्बन्धिज्ञानात् अपरसम्बन्धिस्मृतेरपरसम्बन्धिसम्बन्धाविषयत्वनियमः~। यथा पदहस्तिज्ञानात् पदार्थहस्तिपकयोः स्मृतौ न पदहस्तिनोर्विषयत्वम्~। पदे पदस्य हस्तिनि हस्तिनः सम्बन्धाभावात्~। 
				\end{small}

				एकवाक्यत्वरक्षणं लक्षणाकल्पकम् इति~। गङ्गायां घोष इत्यादौ पदस्मारितार्थान्वयबोधकत्वरूपम् एकवाक्यत्वयवातम्~। तेच्च गङ्गापक्षतेस्य प्रवाहस्य साक्षाद्घोषाधारत्वायोग्यत्वात् न सम्भवति~। गङ्गापदात् लक्षणया तीरोपस्थितौ तु गङ्गासम्बन्धितीरे योग्ये घोषाधारत्वान्वयात् तीरावच्छेदकतया गङ्गापदार्त्य्हप्रवाहस्य घोषान्वयात् एकवाक्यत्वं सम्भवति इति~।
			
				इदमपि न युक्तम्~। लक्षणाग्रहातरमपि गङ्गापदायप्रवाहस्य तीरघोषान्वयबोधाविषयतया एकवाक्यत्वसरक्षणासम्भवात्~। न च गङ्गातीरत्वेन उपस्थिते तीरे घोषस्य अन्वयात् गङायाः तीरविशेषणतया अन्वयबोधविषयत्वं सम्बह्वतीतिवाच्यम् ’गङ्गापदात् गङ्गातीरयोः युगपत् उपस्थितौ वृत्तिद्वयविरोधात्’ न च लक्षणावृत्तिमात्रेण गङ्गासम्बन्धितया तीरस्य उपस्थितिः स्यादिति वाच्यम्~। गङ्गापदशक्यगङासम्बन्धस्य तीरे एव सत्वात् गङ्गासम्बन्धे विरहात्~। यतो हि एकसम्बन्धिज्ञानात् अपरसम्बन्धिस्मृतेरपरसम्बन्धिसम्बन्धाविषयत्वनियमः~। यथा पदहस्तिज्ञानात् पदार्थहस्तिपकयोः स्मृतौ न पदहस्तिनोर्विषयत्वम्~। पदे पदस्य हस्तिनि हस्तिनः सम्बन्धाभावात्~। 

			\subsubsection{लक्ष्यतावच्छेदकविचारः}
				
				\begin{small}
			
					न चैवं राजपुरुषादौ षष्ठ्यर्थलक्षणाद्यव्याप्तिः राजसम्बन्धे राजसम्बन्धाभावादिति वाच्यम्~। शक्येन राज्ञा स्वसम्बन्धं विना सम्बन्धस्य लक्षयितुमशक्यत्वात्~। अन्यथातिप्रसङ्गात्~। न चात्माश्रयः~। राजनिरूपितपुरुषसम्बन्धस्य स्वसम्बन्धस्य च भिन्नत्वात्~। 
				\end{small}
				
				न चैवं	गङ्गापदस्य गङ्गासम्बन्धित्वेन तीरे लक्षणायाः दुर्घटत्वे राज्पुरुष इति तात्पुरेषे राजपदस्य राजसम्बन्धिति लक्षणाइ न घटेन~। लषतावरोदके राजसम्बन्धे राजपदशक्यार्थ राजसम्बन्धस्य विरहात् इति वाच्यम्~। स्वत्वरूपे राजसम्बन्धे निरूपितत्वरूपस्य राजसम्बन्धस्याक्षतत्वात्~।
			
			\subsubsection{4}

				\begin{small}
			
					अथैवं मुख्यपरत्वेऽपि लक्षणा स्याच्छक्यसम्बन्धस्य तीरादौ सत्त्वादिति चेन्न~। लक्षणायां तात्पर्याभावेन शक्तेरिव मुख्यपरत्वेऽपि लक्षणाया मूकत्वात् वृत्तेस्तात्पर्यानुरोधित्वात्~। तदुक्तं – तात्पर्याद्धि वृत्तिर्न वृत्तेस्तात्पर्यमिति~। 
				\end{small}

				न च ’गङ्गायां मकदः’ इत्यादौ गङ्गापदस्य मुख्यपरत्वेन प्रयोगेऽपि तीरे लक्षणापत्तिः तत्र  गङ्गासम्बन्धस्यादातत्वात् इति वाच्यम्~। लक्षणायाः सत्वेऽपि ग्रहाभावात्~। तात्पर्यज्ञानस्य हेतुभूतस्य हेतुभूतस्य तत्र विरहात्~। तदुक्तं ’तात्पर्याहि वृत्तिः’ इति~।
			
		\subsection{शक्त्या लक्षणाया गतार्थतेति पूर्वपक्षः}
		
		\subsection{लक्षणायाः वृत्त्यन्तरत्वव्यवस्थापनम्}
		
	\section{लक्षणायाः बीजस्वरूपादिविमर्शः}
	
	\section{रूढिपूर्विकाया लक्षणायाः विमर्शः}
		
	\section{वाक्यलक्षणाविमर्शः}

		वृत्तिश्च शाब्दबोधहेतुपदार्थोपस्थित्यनुकूलः पदपदार्थयोः सम्बन्धः~। सङ्केत एव मुख्या वृत्तिः~। तात्पर्यनिर्वाहकत्वात्~। लक्षणा च वृत्त्यन्तरम्~। यत्र वाच्यार्थान्वयानुपपत्त्या वाच्यसम्बन्धोपस्थापिते वाक्यार्थान्वयः~। यथा ‘गङ्गायां घोष’ इत्यत्र गङ्गापदस्य तीरे~। तदुच्यते – ‘वाच्यस्यार्थस्य वाक्यार्थे सम्बन्धानुपपत्तितः~। तत्सम्बन्धवशप्राप्तस्यान्वयात् लक्षणोच्यते’~॥ इति~। न च तीरे शक्तिरेव, शक्तिग्राहकव्यवहारस्य मुख्यलक्ष्यसाधारणत्वात्~। शाब्दत्वस्य तात्पर्यस्य च शक्तिनियतत्वात्~। तीरे यदि तात्पर्यमवधृतं तदा तन्निर्वाहकत्वेन क्लृप्ततया शक्तेरेव कल्पनीयत्वात्~। न तु अक्लृप्तवृत्त्यन्तरं कल्पयितुम् उचितम् इति वाच्यम्~। गङ्गापदस्य लक्षणीयतीरादिसहस्रेषु प्रत्येकं शक्तिकल्पनायां तद्ग्रहार्थं प्रत्येकं वृद्धव्यवहारकल्पनायाञ्च गौरवम्~, अननुभवश्च~। लक्षणा तु शक्यसम्बन्धरूपा, वृद्धव्यवहारान्तरानपेक्षा चेति लाघवम्~। न च गौरवमपि न्याय्यमेव, प्रामाणिकत्वात्~। गङ्गायां घोष इत्यादौ तीराद्यन्वयबोधस्य तीरे शक्तिग्रहं विना अनुपपत्तेः~। तीरादिसहस्रेषु शक्तिकल्पनेन गौरवस्य प्रामाणिकत्वात् इति वाच्यम्~। शक्तिं विनापि तीराद्यन्वयबोधोपपत्तेः~। तथा हि ---- न शक्तिः~। 

\chapter{पञ्चमोऽध्यायः परिशिष्टविचारः}

	\section{आकृतेः पदशक्यत्वम्} 
	
		गोपदात् जात्याकृतिविशिष्टस्यैव अनुभवात् आकृतावपि शक्तिः स्वीक्रियते~। आकृतिश्च अवयवसंयोगः~।  तथा च गोपदस्य अवयवसंयोगः, गोत्वजातिः एतदुभयविशिष्टव्यक्तौ शक्तिरिति फलितम्~।  ”पिष्टकमय्यो गावः” इत्यत्र तु गोशब्दस्य गवाकृतिसदृशाकृतौ लक्षणा~। एवं जात्याकृतिव्यक्तीनां प्रत्येकमात्रस्य बोधनेऽपि लक्षणा~।  यथा ”गौर्नित्या” इत्यत्र जातिमात्रपरत्वं गोपदस्य~।  यथा च गुरुमते कार्यशक्तायाः लिङः लोके  कार्यत्वमात्रपरत्वे~।  समुदायशक्तस्य पदस्य प्रत्येकस्मिन् लाक्षणिकत्वमिति नियमात्~। 

		जात्याकृतिव्यक्तिषु मिलितासु एकैव शक्तिः सूत्रकृता ”व्यक्त्याकृतिजातयस्तु पदार्थः” इत्येकवचनप्रयोगेण सूच्यते~।  यत्पदात् नियमतो यत् प्रतीयते तस्य तत्पदशक्यत्वम् इति नियमात् गोपदात् जात्याकृतिव्यक्तीनां तिसृणामपि प्रतीतेः तत्त्रितयस्य गोपदशक्यत्वम् आवश्यकम्~। 

		\begin{small}

			तस्मादेकवित्तिवेद्यत्वनियमात् जातिविशिष्टं शक्यम्~। यदि च तृतीयायाः करणैकत्व इव गो गोत्वे शक्ये तदा गोत्वं गोव्यक्तिश्चेति धीः स्यात् न तु गौरिति~। वैशिष्ट्यञ्च सम्बन्धो वा ज्ञातो घट इत्यत्रेव विशेषणताविशेषोऽर्थान्तरं वेत्यन्यदेतत्~। जातिविशेषवदवयवसंयोगरूपाकृतिरपि पदशक्या गोपदात् जात्याकृतिविशिष्टस्यैवानुभवात्~। पिष्टकमय्यो गाव इत्यादौ गवाकृतिसदृशाकृतौ लक्षणा पिष्टकसंयोगविशेषस्याशक्यत्वात्~। जात्याकृतिव्यक्तीनां प्रत्येकमात्रपरत्वे लक्षणैव~। प्रत्येकस्य जात्याकृतिविशिष्टादन्यत्वात्~। यथा गुरूणां कार्यशक्ताया लिङो लोके कार्यत्वपरत्वे~। अत एव ’व्यक्त्याकृतिजातयस्तु पदार्थ’ इति पारमर्षसूत्रम्~। एकयैव शक्त्या एकवित्तिवेद्यत्वसूचनाय पदार्थ इत्येकवचनम्~। 
		\end{small}

	\section{योगरूढ्योः बलाबलविचारः}
	
		अत्र ब्रूमः, ज्ञाता हि या शक्यमनुभावयति सा शक्तिः। न च समुदायः पद्मानुभवहेतुः,अवयवादेव तदुपपत्तेः। एवञ्च प्रतिबन्धकमात्रे शक्तिपदं पारिभाषिकं, शक्तित्वादनुभावकत्वसाधने अन्योन्याश्रयः प्रतिबन्धकत्वेनावगते शक्तित्वासिद्धिश्च। मण्डपादौ तु अनुभावकत्वेनैव् शक्तिसिद्धिः। 
		
		रूढियोगयोर्विरोध एव परं रूढ्या योगप्रतिबन्धः मण्डपादौ तथा निर्णयात्~। अन्यथा लम्बकर्णादौ  अपि योगप्रतिबन्धः स्यात्~। न चेह विरोधः, पद्मे समावेशात् योगादर्थधीश्चोभयत्र तुल्या~। 
		
		यत्तु पङ्कजमानयेत्यादौ रूढ्या शीघ्रोपस्थितं पद्ममेव  क्रियया अन्वीयते, न पङ्कजन्मकर्तृ, तस्य वाक्यार्थत्वेन  विलम्बितप्रतीतिकत्वात्~। एवञ्चाविरोधेऽपि रूढेर्योगापहारितेति, तन्न, क्रियापदतदर्थयोग्यतादिज्ञानाधीनत्वेन क्रियान्वयबोधस्य विलम्बितत्वात् रूड्यवयवार्थयोरन्वयबोधस्य सामग्रीसत्वेन प्राथमिकत्वात्~। तस्मान्न प्रतिबन्धकत्वेन  रूढिसिद्धिः न वा तया योगप्रतिबन्ध इति~।   

	\section{रूढस्य योगरूढाद्भेदः}
	
		गोपदस्य गवि वेदे अहीनपदस्य कर्मविशेषे रूढिरेव लाघवात्।  न तु गमेर्डोरहः खः क्रतावित्यनुशासनात् योगोऽपि, डोः-खप्रत्यययोः लोके कर्तरि कर्मविशेषे च शक्तिः न क्लृप्ता, अतः प्रत्यये शक्तिः नियामकञ्च  गमिपदोत्तरत्वमहः पदोत्तरत्वञ्च  कल्प्यम्, तथा च गौरवम्।  एवं धेनुपदेऽपि एकैकस्यातिप्रसक्तत्वात् गोत्वविशिष्टधानकर्मणि रूढिरेव नियमतो  गोत्वविशिष्टोपस्थितेः, न तु योगोऽपि, दानु-भानु-कृशान्वादौ भिन्नार्थत्वेन नुप्रत्ययशक्तेरकल्पनात् गमेर्डोरहः खः क्रतौ दाभाभ्यां नुर्घे इच्चेत्यादि स्मृतिश्चालवड्डादिवत् कथञ्चित् व्युत्पादनपरा; अतएव भगवान् पाणिनिः अर्थाननुगमात् समुदायशक्त्यपेक्षया गौरवादुणादिप्रत्ययेषु न शक्तिरिति  पञ्चपादिकाविहितानुणादिप्रत्ययान् उणादयो बहुलमित्येकेनैव सूत्रेण विहितवान्। यत्र तु प्रत्यये शक्तिस्तत्र प्रत्येकमेवासूत्रयत्।

	\section{पदानां स्वपरत्वार्थपरत्व विवेचनम्}

		पदानां स्वपरत्वमावश्यकम्~। ’गामुच्चादपति’ इत्यादौ  गोशब्देन गोव्यक्तेः गोत्वज्ञाने वी अविवक्षणात् गोशब्दस्यैव विवक्षणात्~। विचारेऽस्मिन् पक्षाः मणौ समुपलभ्यन्ते~।
			
		\subsection{अ}	
		
			न च शब्दानां लक्षणया स्वपरत्वोपगमे ’जबगडदशमाह’ इत्यत्र लक्षणानुपपत्तिः~। जबगहदशशब्दानां निरर्थकतया शक्यार्थाप्रसिद्धायां शक्यसम्बन्धाप्रसिद्धेः इति वाच्यम्~। तत्र जबगडदशसमुदायस्याविवक्षितत्वात्~। प्रत्येकवर्णस्य च अर्थवत्वेन शक्यप्रसिद्ध्या तत्सम्बन्धरूपलक्षणायाः तत्तद्वर्णे सम्भवात्~। यत्र तु शक्यसम्बन्धग्रहं विना स्वरूपोपस्थितिः जायते तत्र शक्तिभ्रमः कारणम्~। निरर्थकशब्दस्य स्वरूपे शक्तिरेव वा उपगन्तव्या~।
			 
		\subsection{इ}
		
			आद्यस्तावत् गोपदस्य स्वपरत्वे लक्षणैव न तु शक्तिः~। स्वशक्यार्थसम्बन्धेन  पदस्योपस्थितिसम्बन्धात् इति सिद्धान्तभूतः पक्षः~। 

		\subsection{उ}
		
			द्वितीयः – गवादिपदानां अर्थपरत्वमौत्सर्गिकम्~। अनुपपत्त्यादिनां अर्थपरताभावे निर्णीते तु स्वपरत्वम्~। ’गामुद्यास्य’ इत्यत्र वाक्यार्थे गावि उच्चारणकार्यत्वानुपपत्त्या गोपदस्य स्वपदत्वं निर्णीयते इति~। पक्षोऽयं मणिकृता दूषितः~। वृत्तिं विना गोपदस्य स्वपरत्वं न निर्वहति~। विना वृत्तिं तदभ्युपगमे वृत्त्युच्छेदप्रसङ्गः~। विना शक्तिं गोशब्दस्य गोबोधकत्सम्भवात् इति~।	

		\subsection{ऋ}
		
			तृतीयः पक्षस्तु – सर्वत्र पदानां श्रोत्रजजनितप्रत्यक्षविषयीभूतस्वपरत्वमेव~। ’गामानय’ इत्यादौ गोशब्दान्वितगोः अभिधानं पदान्तरेण भवति इति~। अत्र पूर्वोक्तदूषणं यद्यपि अनुवर्तते तथापि मणिकृता दूषणान्तराणि प्रदर्शितानि~। तथा हि ’गामुच्चारय’ इत्यादौ विकृतं ’गाम्’ इति पदमेव उच्चारणकर्म स्यात्~, तस्यैव श्रावणप्रत्यक्षविषयीभूतत्वात्~, गोपदस्य अविकृतस्य अतथात्वात्~। किञ्च ’गामुच्चारय’ इत्यादौ द्वितीयायाः ’अच्छावाकीयं साम’ इत्यत्र छप्रत्ययस्य चानुपपत्तिः~। तत्प्रकृतेः गोशब्दस्य अच्छावाकशब्दस्य च स्वपरत्वेऽपि  स्वस्मिन् वृत्तिमत्वाभावेन अर्थवत्वाभावात् प्रातिपदिकसंज्ञाऽसिद्धेः~। किञ्च गौरस्ति’ इत्यादौ स्वपरत्वमेव स्यात् न तु अर्थपरत्वम्~। स्वप्रत्यक्षस्य पदार्थस्मृत्यपेक्षया शीघ्रत्वात्~। किञ्च ’गामुच्चारय’ इत्यादौ द्वितीयार्थकर्मत्वान्वयानपपत्तिः~। विभक्तीनां स्वप्रकृत्यर्थान्वितस्वार्थबोधकत्वम् इति व्युत्पत्तेः गोशब्दस्य द्वितीयाप्रकृत्यर्थत्वाभावात्~।

		\subsection{ऌ}
		
			चतुर्थपक्षः – पदस्य स्वबोधकत्वं वृत्तिंविनैव स्वभावात् ............... यथा घटस्य स्वबोधकत्वं स्वसम्बन्धं विनैव~। न च पदस्य स्वभावात् ........... इन्द्रियसम्बन्धाद्यपेक्षेति~। अत्रापि पक्षे शब्दस्वरूपस्य प्रकृत्यर्थत्वाभावेन विभक्त्यर्थान्वानुपपत्तिः अस्वरसो बोद्धयः~।

	\section{लक्षणास्वरूपविमर्शः}

		स्वार्थसम्बन्धिनि तात्पर्यमेव लक्षणा इति आद्यः पक्षः~। तात्पर्यञ्च तत्प्रतीतिमुद्दिश्य उच्चरितत्त्वमिति~। पक्षोऽयं मणीकृता दूषितः~। तथा हि लक्ष्यस्मृतये लक्षणा अनुसरणयम्~। लक्ष्यस्मृतिश्च शक्यसम्बन्धज्ञानादिति उपगमे लाघवम्~। स्मरणं प्रति सम्बन्धज्ञानस्य हेतुतायाः क्लृप्तत्वात्~। शक्यसम्बन्धिनि तात्पर्यज्ञानात् लक्ष्यस्मृतिरित्युपगमे तु गौरवम्~। स्मरणं प्रति तात्पर्यज्ञानहेतुतायाः अक्लृप्तत्वेन कल्पनीयत्वात्~। किञ्च ’तात्पर्याद्धि वृत्तिः’ इति प्राचीनवचन विरोधोऽपि~। लक्षणावृत्तेः तात्पर्यात्मकत्वेन तात्पर्यप्रयोज्यत्वाभावात् पञ्चम्यर्थप्रयोज्यत्वान्वयानुपपत्तेः~। किञ्च, स्वार्थसम्बन्धिनि तात्पर्यं लक्षणा इत्युपगमे स्वार्थतात्पर्यं शक्तिः स्यात्~।
	
		किञ्च~। तात्पर्यानुपपत्तेः लक्षणाबीजत्वं नोपपद्येत~। तात्पर्यं प्रति तात्पर्यानुपपत्तिः बीजम् इति विरुद्धात्वेन दुर्घटत्वात्~।
	
		अशक्ये तात्पर्यं लक्षणा इत्यस्मिन् पक्षेऽपि इमानि दूषणानि अतिदिश्यन्ते~।
	
		तात्पर्यमात्रं लक्षणा इति पक्षे शक्यसम्बन्धग्रहं  विना सर्वस्य शब्दस्य सर्वत्रार्थे प्रयोगापत्तिः~। नानार्थतायाः उच्छेदप्रसङ्गश्च~। निरुक्तलक्षणयैव हरिशब्देन यमानिलेन्द्रादिनानार्थानां बोधनसम्भवात् इति दूषणम्~।
	
		अपरः पक्षः – ’स्वार्थसम्बन्धेन इदं पदम् अर्थं बोधयिष्यति’ इति वक्तुरभिप्रायः लक्षणा~। तदभिप्रायज्ञानेन श्रोतुः लक्ष्योपस्थितिः भवतीति~। इदमपि अयुक्तम्~। यतो हि अभिप्रायः शब्दप्रयोगे निमित्तम्~। न तु लक्षणा, गौरवात् इति~।
	
		सिद्धान्तस्तु  स्वार्थसम्बन्ध एव लक्षणा~। तत एव च लक्ष्योपस्थितिः जायते~। पदार्थोपस्थितिजनके वृत्तेरूपयोगात्~। तात्पर्यज्ञानं तु अन्वयबोधे हेतुः~। शक्यसम्बन्धश्च लक्षस्य अविनाभाव इति प्राञ्चः~। यष्टीः प्रवेशय इत्यत्र शक्यलक्ष्ययोः यष्टियष्टिधरयोः प्रवेशनसमये अविनाभावोऽक्षत एव~। मञ्चाः क्रोशन्ति इत्यत्र मञ्चमञ्चस्थपुरुषयोः क्रोशनसमये अविमायावोऽस्ति~। एवम् अजहत्स्वार्थलक्षणास्थले छत्रिणो यान्ति इत्यत्र छत्रि अच्छत्रिणोः गमनसमये अविनाभावः~। काकेभ्यो दधि रक्ष...... इत्यत्र काककुक्कुरादीनां दद्ध्युपघातकत्वेन युगपदुपस्थितिसमये काकस्य कुक्कुरादिना अविनाभावः~।
	
		नव्यनैयायिकस्य मणिकारस्य तु मते शक्यसम्बन्धमात्रं लक्षणा~। अविनाभाव विवक्षणं हि ’गङ्गायां घोष’ इत्यादौ प्रवाहसम्बन्धस्य कालिकादेः देशान्तरेऽपि सत्त्वेन तस्य लक्षत्वेन बोधापत्तिवारणाय~। सा चापत्तिः ताप्तर्यज्ञानहेतुतयैव वार्यते~। अविनाभावविवक्षणे कृतेऽपि प्रवाहेण अविनाभावस्य तीरे इव मत्स्यादावपि सत्त्वेन तद्बोधापत्तितादवस्थ्येन तात्पर्यज्ञानहेतुतायाः अवश्यमाश्रयणीयत्वात्~।

\end{document}
